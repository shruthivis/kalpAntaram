<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;मनुष्यालयचन्द्रिका on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/sthApatyam/manuShyAlaya-chandrikA/</link>
    <description>Recent content in &#43;मनुष्यालयचन्द्रिका on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/sthApatyam/manuShyAlaya-chandrikA/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/1/</guid>
      <description>प्रथमोऽध्यायः
भूपरीक्षापरिग्रहौ
नृसिंहयादवाकारतेजोद्वितयमद्वयम्
राजते नितरां राजराजमङ्गलधामनि १
श्रीमत्कुण्डपुरे विराजति परक्रोडे च तेजः परं
नावानाम्नि च धाम्नि यच्च नितरां मल्लीविहारालये
अश्वत्थारव्यनिके तनेऽपि च पुरे श्रीकेरलाधीश्वरे
सम्म्भूयैतदुरुप्रकाशविषये चित्ते ममोज्जृम्भताम् २
श्रीमङ्गलास्पदसदाश्रयनीलकण्ठप्रेमप्रकर्षनिलयः सकलाभिवन्द्यः
श्रीमद्गिरीन्द्र तनयातनयोऽङ्घ्रिभाजां
कामप्रदो जयति मत्तमतङ्गजास्यः ३
तद्देवपादकमलैकसमाश्रयः कोऽप्युद्योतमानगुरुवर्यकृपाभियोगात्
विद्यापरिश्रमपरो बहुधात्मशुद्ध्यामुद्योगवान् भवति बालविबोधने च ४
येषां श्रुतिप्रणयिनी धिषणा यदीयसङ्कल्पकल्पिततनुः परमेश्वरोऽपि
तेषां महीसुमनसां महनीयभासामुत्तंसये परमुदारपदारविन्दम् ५
निसर्गसंसिद्धसमस्तशिल्पप्रावीण्यमाद्यं द्रुहिणं प्रणम्य
मया मनुष्यालयचन्द्रि कैषा
विलिख्यते मन्दधियां हिताय ६
मयमतयुगलं प्रयोगमञ्जर्यपि च निबन्धनभास्करीययुग्मम्
मनुमतगुरुदेवपद्धतिश्रीहरियजनादिमहागमा जयन्ति ७</description>
    </item>
    
    <item>
      <title>२</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/2/</guid>
      <description>अथ द्वितीयोऽध्यायः
वास्तुविन्यासविधिः
यन्त्रेणावनतादिना च निपुणो यद्वाम्बुसम्पूरणेनोरविं चारु समीकरोत्वथ दृढं शङ्कुं करार्धायतम्
मूले द्व्यङ्ङ्गुलविस्तृतः क्रमवशादग्रे तदर्धोन्मितव्यासं वृत्ततरं सरोजमुकुलाकाराग्रमाकल्पयेत् १
शङ्कुदीर्घयुगसम्मितसूत्रेणाकलय्य परिवृत्य सुवृत्तम्
वृत्तमध्यमवधार्य सुसूक्ष्मं शङ्कुमत्र सुदृढं निवेशयेत् २
शङ्कुच्छायाग्रभागे त्ववहितहृदयो वृत्तलग्नेऽङ्कयित्वा
प्राह्नान्ते पश्चिमस्यां दिशि तदितरदिश्येवमेवापराह्ने
पाश्चात्त्येऽन्येद्युरप्यङ्कनमपि च विधायाङ्कयोरेतयोरप्यन्तर्भागत्रिभागे नयतु गतदिनोङ्कं तदेवेह सूक्ष्माम् ३
पूर्वापरेद्युः प्रभवाङ्कयुग्ममेवं सुसूक्ष्मं परिकल्पितं यत्
तदङ्कयुग्माहितसूत्रमेव पूर्वापराशाप्रभवं सुसूक्ष्मम् ४
एवं क्षेत्रस्य मध्ये सुविहितमिह यद् ब्रह्मसूत्रं तदाहुस्तन्मध्येऽन्योन्यमन्तर्गतमथ रचयेद् वृत्तयुग्मं च धीमान्
तद्योगात् तिर्यगुद्यज्झषजठरसुषुम्नाध्वना सूत्रमेकं
याम्योदग्गामि सूक्ष्मं रचयतु यमसूत्रं तदित्यामनन्ति ५</description>
    </item>
    
    <item>
      <title>३</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/3/</guid>
      <description>अथ तृतीयोऽध्यायः
मानभेदयोन्यादिनिर्णयः
शिम्बिस्थाष्टतिलैर्यवोदरमिति प्राहुस्तदष्टोन्मितं
मात्राख्याङ्गुलमङ्गुलैरिनमितैः प्रोक्ता वितस्तिस्ततः
तद्द्वन्द्वं करकिष्क्वरत्निभुजदोर्मुष्ट्यादिसञ्ज्ञं ततस्त्वेकैकाङ्गुलवृद्धितोऽङ्गुलविशेषादप्यथो भिद्यते १
मात्राख्याङ्गुलिपञ्चविंशतिमितं मानं विमाने स्मृतं
प्राजापत्यकसञ्ज्ञितं सुरगृहे तेनापि मेयं क्वचित्
एतैरेव वराङ्गुलैः परिमितं षड्विंशतिप्रोन्मितैर्मानं क्वापि समस्तधाम्नि विहितं नाम्ना धनुर्मुष्टिकम् २
सम्प्रोक्ताङ्गुलिसप्तविंशतिमितं मानं यदुक्तं बुधैर्नाम्ना तत्तु धनुर्ग्रहं यदमुना ग्रामादिकं मीयते
रथ्याद्योपवनादिसम्मितिविधौ वापीतटाकादिके
चेष्टं तत्र धनुर्ग्रहं त्वथ धनुर्मुष्टिश्च तत्रेष्यते ३
अष्टाविंशतिसम्मिताङ्गुलिमितं प्राच्याख्यमानं भवेत्
वैदेहं नवविंशतिप्रतिमितैर्मात्राङ्गुलैः सम्मितम्
स्यात् त्रिंशत्प्रवराङ्गुलीपरिमितं वैपुल्यमेकाङ्गुलीयुक्तं तत्तु भवेत् प्रकीर्णमिति दोर्मानप्रभेदोऽष्टधा ४
भूसुरकार्ये निलये धनुर्ग्रहं च प्रकीर्णं च</description>
    </item>
    
    <item>
      <title>४</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/4/</guid>
      <description>अथ चतुर्थोऽध्यायः
शालाविधानम्
स्वाभीष्टालयदीर्घमडगणविधिं तेषां पृथङ्नाहतो
योन्यायर्क्षवयोव्ययादि शुभदं सर्वप्रकारादपि
सम्पाद्याथ गृहेऽष्टदीर्घगुणविस्तारादिभेदान् पृथग्दीर्घव्यासमितिं करोतु च यथात्राल्पान्तरालं सुधीः १
इष्टाद्दीर्घात् सर्वधाम्नां च नाहो
विस्तारोऽस्माद् विस्तृतेः पादमानम्
तस्मान्मासूरं च तच्छेषतः स्यात्
स्तम्भः स्तम्भाद्विस्तृतिश्चोत्तराणाम् २
तत्तदुत्तरविस्ताराल्लुपानीप्रादिविस्तृतिः
उत्तरादेर्घनं तत्तद्विस्तारादेव कल्प्यते ३
षड्हस्तादि निजेष्टदीर्घकरसङ्ख्यानेऽष्टनिघ्नें स्वदिग्योन्याढ्ये सति तत्त्रिभाग इह तद्गेहस्य नाहो भवेत्
व्यत्यासक्रियया भवेदपि च तद्दीर्घोऽथ नाहेऽर्धिते
दीर्घोने परिशिष्यतेऽत्र विततिः सर्वत्र मर्त्यालये ४
स्वाभीष्टदीर्घहस्ते द्विघ्ने सति तत्त्रिभागसंयुक्ते
स्वाभीष्टयोनिसङ्ख्यात्र्! यंशयुते नाह इति च सम्भवति ५
नहाङ्घ्र्यंशेन दीर्घो विततिरपि भवेत् तुल्यवेदाश्रगेहे</description>
    </item>
    
    <item>
      <title>५</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/5/</guid>
      <description>अथ पञ्चमोऽध्यायः
गृहावयवविधयः
कुर्याद् गृहाय कृतवास्तुपदं समस्तं
मातङ्गभास्करनृपाङ्गुलमात्रतुङ्गम्
बाह्यान्तराङ्गणगतान् गमनाय मध्यनिम्नत्वदोषविरहाय च मृच्छिलाद्यैः १
रक्षाशोभोच्छ्रयार्थं सकलनिलयमासूरतोऽधः समन्तात्
कुर्यादेकद्विहस्तप्रविततमुपपीठं गजाद्यङ्गुलाढ्यम्
अन्तर्भागे तु गर्ताङ्गणमथ वृषजं केतुजं वायताढ्यं
दिश्यैशान्यामथोदङ्मुखमपि रचयेत् प्राङ्मुखं वाम्बुमार्गम् २
गेहाधिष्ठानोच्चतुल्यो रसाद्यष्टाङ्काशांशैरूनितो वा यथेष्टम्
मर्त्यागारस्योपपीठोच्छ्रयः स्यात्
तत्तद्भागैः पादुकाद्यं विधेयम् ३
गर्तप्राङ्गणतारतोऽधिककृतायामार्धमप्युत्तरे
निक्षिप्यार्धमवाक् च मध्यचतुरश्रेष्टाष्टकोष्ठात्मके
मल्लीकुट्टिममापसञ्ज्ञपदयोः कुर्यात् पदे दक्षिणे
यद्वा तत्पुनरापवत्सपदयोश्चोदक्पदेऽन्तेर्वृतौ ४
केतूत्थं तुल्यताराततिजलनिधिकोणं च वस्वष्टिकोणं
वृत्तं वा सोपपीठाद्यवयवसहितं कैरवाद्यन्वितं वा
गेहाधिष्ठानतुङ्गं कुहचिदपि तदूर्म्यादिरुद्रा न्तभागैर्हीनं वा रज्जुवेधाद्यपगतमुदितं मल्लिकाकुट्टिमं तत् ५
उपपीठोच्चसमोच्चा मासुरोपानहं करोतु दृढम्</description>
    </item>
    
    <item>
      <title>६</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/6/</guid>
      <description>अथ षष्ठोऽध्यायः
शिखरविधयः
अल्पे धामनि बाह्यमेव महति त्वारूढमप्युत्तरं
विष्कम्भे तनुयात् स्वगेहविहितैर्योन्यादिभिः संयुतम्
वस्वृष्यर्कयुगाङ्गुलादिगतिरन्तः स्यादलिन्दं तु तत्
तावत् स्वोच्छ्रयमस्य कर्णसदृशी विष्कम्भपादायतिः १
विष्कम्भपादं तु तदङ्गभेदैर्युक्तं तथा कल्पलतादिचित्रैः
महातरङ्गान्तरुदीर्णचूचुक सूनसंशोभितमातनोतु २
कुर्यादुत्तरपट्टतोऽखिललुपालम्बं तदौचित्यतः
स्तम्भोच्चे शरभाजिते द्वितयतो यद्वाङ्कभक्तेऽब्धिभिः
अद्र यं!शिन्युरगांशिते च हुतभुग्भागैस्तथाङ्घ्र्युच्छ्रयत्र्यंशार्धांशत एव वाभिलषितं षोढोदितेष्वेषु तु ३
लम्बोऽयं विहितादधस्थचरणोच्चेऽङ्गादिरुद्रा न्तिमैर्भक्ते तेष्विलया युतो विरहितो वाङ्घ्र्युच्चविध्यध्वना
यद्वा चन्द्र दिगग्निवारिधिशरोर्म्यद्र य्ङ्गुलैरूनितो
लम्बोऽसौ क्वचिदन्वितोऽप्युभयतस्तुल्योऽप्यतुल्योऽथवा ४
विस्तारेण घनेन वापि च लुपालम्बो भवेदुत्तरस्यैकेनाधिदलद्वयत्रयचतुर्बाणोर्मिशैलोन्मितैः
योगे सत्यपरालयैरपि लुपाच्छेद्याश्च नीप्रादयो
गेहाङ्गेष्वखिलेषु चोत्तममतो नच्छेदयेदुत्तरम् ५</description>
    </item>
    
    <item>
      <title>७</title>
      <link>https://vishvAsa.github.io/kalpAntaram/sthApatyam/manuShyAlaya-chandrikA/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/sthApatyam/manuShyAlaya-chandrikA/7/</guid>
      <description>अथ सप्तमोऽध्यायः
कवाटबाह्यगेहकूपादिविधयः
द्वाराण्यङ्गणगेहमध्यसिरयोर्मध्यस्थमध्यान्यधो
कुर्यादङ्गुलकल्पितागमवयोयोनीनि पूर्वादितः
योगावुत्तरतारतुल्यविततौ विस्तारतुल्याङ्घ्रिवह्न्यर्थांशोनघनौ भुवङ्गमपतङ्गाढ्यौ लसद्वाजनौ १
योगादङ्घ्र्यग्निभागाधिकघनयुतनिर्वाजनाधः पटी स्यादूर्ध्वस्थाने तु तुल्योत्तरमिलितनिजाग्रौ च योगौ विधेयौ
योगान्तर्भागनाहो निजदिगुचितयोन्यायवृद्ध्यादियुक्तस्वेष्टायामोन नाहार्धत इह विततिः स्याद् गुणव्यासतो वा २
द्वारोर्ध्वपट्यूर्ध्वमथो गणेशपद्मालयायादवमूर्तिभेदान्
यथेष्टमापाद्य विचित्रपत्रिप्रभेदयुक्तां फलकां विदध्यात् ३
कुड्ये भूयिष्ठविस्तारिणि दिवसकरैर्भाजितेऽन्तर्बहिश्चाप्यद्री ष्वंशान् विधायान्तरविहितसिरालग्नमध्यौ च योगौ
कृत्वा क्वाप्येतयोर्मूर्धनि सुदृढतरामूर्ध्वपट्टीं तदूर्ध्वं
भित्त्यङ्गादीनि कुर्याद् दृढतरशिलया मृत्सुधायोगभेदैः ४
अन्तर्नाहजमन्दिरे घनतरे कार्ये च कुड्ये क्वचिद्
गेहप्राङ्गणपादुकावधि करोतु स्वांशकुड्यं घनम्
तत्तत्प्राङ्गणगेहसूत्रमनुसृत्यैवेष्टकुड्यप्रथानिष्ठं पृष्ठत एव नेयमुदितद्वारोत्तरादीनि च ५
कावाटयुग्मं निजतीव्रयुक्तद्वारप्रथार्धप्रततं विधेयम्</description>
    </item>
    
  </channel>
</rss>
