<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०१ आचाराध्यायः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/</link>
    <description>Recent content in &#43;०१ आचाराध्यायः on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/index.xml" rel="self" type="application/rss+xml" />
    <item>
      <title>०१ उपोद्घात-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/01_upodghAta-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/01_upodghAta-prakaraNam/</guid>
      <description>श्रीगणेशाय नमः
धर्माधर्मौ तद्विपाकस् त्रयो ऽपि क्लेशाः पञ्च प्राणिनाम् आयतन्ते ।
यस्मिन्न् एतैर् नो परामृष्ट ईशो यस् तं वन्दे विष्णुम् ॐकारवाच्यम् ॥
याज्ञवल्क्यमुनिभाषितं मुहुर् विश्वरूपविकटोक्तिविस्तृतम् ।
धर्मशास्त्रम् ऋजुभिर् मिताक्षरैर् बालबोधविधये विविच्यते ॥
याज्ञवल्क्यशिष्यः कश् चित् प्रश्नोत्तररूपं याज्ञवल्क्यमुनिप्रणीतं धर्मशास्त्रं संक्षिप्य कथयाम् आस यथा मनुप्रणीतं भृगुः । तस्य चायम् आद्यः श्लोकः ।
योगीश्वरं याज्ञवल्क्यं संपूज्य मुनयो ऽब्रुवन् ।
वर्णाश्रमेतराणां नो ब्रूहि धर्मान् अशेषतः ॥ १.१ ॥
योगिनां सनकादिनाम् ईश्वरः श्रेष्ठस् तं याज्ञवल्क्यं संपूज्य मनोवाक्कायकर्मभिः पूजयित्वा मुनयः सामश्रवःप्रभृतयः श्रवणधारणयोग्या अब्रुवन् उक्तवन्तः धर्मान् नो ऽस्मभ्यं ब्रूहीति । कथम् । अशेषतः कार्त्स्न्येन । केषाम् । वर्णाश्रमेतराणाम् । वर्णा ब्राह्मणादयः, आश्रमा ब्रह्मचारिप्रभृतयः, इतरे ऽनुलोमप्रतिलोमजाता मूर्धावसिक्तादयः । इतरशब्दस्य &amp;ldquo;द्वन्द्वे च&amp;rdquo; इति (पाण् १.</description>
    </item>
    
    <item>
      <title>०२ ब्रह्म-चारि-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/02_brahma-chAri-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/02_brahma-chAri-prakaraNam/</guid>
      <description>अथ ब्रह्मचारिप्रकरणम्
एतैर् नवभिः श्लोकैः सकलशास्त्रोपोद्घातम् उक्त्वा, इदानीं वर्णादीनां धर्मान् वक्तुं प्रथमं तावद् वर्णान् आह ।
ब्रह्मक्षत्रियविट्शूद्रा वर्णास् त्व् आद्यास् त्रयो द्विजाः ।
निषेकाद्याः श्मशानान्तास् तेषां वै मन्त्रतः क्रियाः ॥ १.१० ॥
ब्राह्मणक्षत्रियवैश्यशूद्राश् चत्वारो वर्णा वक्ष्यमाणलक्षणास्, तेषाम् आद्यास् त्रयो ब्राह्मणक्षत्रियवैश्या द्विजाः । द्विर् जायन्त इति द्विजाः । तेषां द्विजानां वै एव न शूद्रस्य । एतेन शूद्रस्यामन्त्रकाः क्रिया इत्य् उक्तं भवति ।
शूद्रो ऽप्य् एवंविधः कार्यो विना मन्त्रेण संस्कृतः ।
इति यमोक्तेः । निषेकाद्याः निषेको गर्भाधानम् आद्यो यासां तास् तथोक्ताः । श्मशानं पितृवनं तत्संबन्धि कर्म अन्ते [अन्तो] यासां ताः क्रिया मन्त्रैर् भवति ॥ १.</description>
    </item>
    
    <item>
      <title>०३ विवाह-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/03_vivAha-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/03_vivAha-prakaraNam/</guid>
      <description>**अथ विवाहप्रकरणम् **
यः पुनर् वैवाह्यस् तस्य विवाहार्थं स्नानम् आह ।
**गुरवे तु वरं दत्त्वा स्नायीत तदनुज्ञया । १.५१अब् **
वेदं व्रतानि वा पारं नीत्वा ह्य् उभयम् एव वा ॥ १.५१च्द् ॥
पूर्वोक्तेन न्यायेन वेदं मन्त्रब्राह्मणात्मकं व्रतानि ब्रह्मचारिधर्मान् अनुक्रान्तान् उभयं वा पारं नीत्वा समाप्य गुरवे पूर्वोक्ताय वरम् अभिलषितं यथाशक्ति दत्त्वा स्नायात् । अशक्तौ तदनुज्ञया अदत्तवरो ऽपि । एषां च पक्षाणां शक्तिकालाद्यपेक्षया व्यवस्था ॥ १.५१ ॥
स्नानानन्तरं किं कुर्याद् इत्य् अत आह ।</description>
    </item>
    
    <item>
      <title>०४ वर्ण-जाति-विवेक-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/04_varNa-jAti-viveka-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/04_varNa-jAti-viveka-prakaraNam/</guid>
      <description>अथ वर्णजातिविवेकप्रकरणम् ४
ब्राह्मणस्य चतस्रः भार्या भवन्ति क्षत्रियस्य तिस्रः वैश्यस्य द्वे शूद्रस्य एकेति उक्त्वा तासु च पुत्रा उत्पादयितव्या इति उक्तम् । इदानीं कस्यां कस्मात् कः पुत्रः भवति इति विवेकम्[^७]_ आह ।_
सवर्णेभ्यः सवर्णासु जायन्ते हि सजातयः । १.९०अब्
अनिन्द्येषु विवाहेषु पुत्राः संतानवर्धनाः ॥ १.९०च्द् ॥
सवर्णेभ्यो ब्राह्मणादिभ्यः सवर्णासु ब्राह्मण्यादिषु सजातयो मातृपितृसमानजातीयाः पुत्रा भवन्ति । &amp;ldquo;विन्नासु एष विधिः स्मृतः&amp;rdquo; (य्ध् १.९२) इति सर्वशेषत्वेनोपसंहाराद् विन्नासु सवर्णास्व् इति संबध्यते । विनाशब्दस्य संबन्धिशब्दत्वाद् वेत्तृभ्यः सवर्णेभ्य इति लभ्यते । एकः सवर्णशब्दः स्पष्टार्थः । अतश् चायम् अर्थः संवृत्तः । उक्तेन विधिनोढायां सवर्णायां वोढुः सवर्णाद् उत्पन्नास् तस्मात् समानजातीया भवन्ति । अतश् च कुण्डगोलककानीनसहोढजादीनाम् असवर्णत्वम् उक्तं भवति । ते च सवर्णेभ्यो ऽनुलोमप्रतिलोमेभ्यश् च भिद्यमाणाः साधारणधर्मैर् हिंसादिभिर् अधिक्रियन्ते,</description>
    </item>
    
    <item>
      <title>०५ गृहस्थ-धर्म-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/05_gRhastha-dharma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/05_gRhastha-dharma-prakaraNam/</guid>
      <description>अथ गृहस्थधर्मप्रकरणम्
श्रौतस्मार्तानि कर्माण्य् अग्निसाध्यानि दर्शयिष्यन् कस्मिन्न् अग्नौ किं कर्तव्यम् इत्य् आह ।
कर्म स्मार्तं विवाहाग्नौ कुर्वीत प्रत्यहं गृही । १.९७अब्
दायकालाहृते वापि श्रौतं वैतानिकाग्निषु ॥ १.९७च्द् ॥
स्मृत्युक्तं वैश्वदेवादिकं कर्म लौकिकं च यत् प्रतिदिनं पाकलक्षणं तद् अपि गृहस्थो विवाहाग्नौ विवाहसंस्कृते कुर्वीत । दायकाले विभागकाल आहृते वा &amp;ldquo;वैश्यकुलाद् अग्निम् आनीय&amp;rdquo; (च्ड़्। गोगृ १.१।१५) इत्यादिनोक्तसंस्कारसंस्कृते । अपिशब्दात् प्रेते वा गृहपतौ आहृते संस्कृते एव । ततश् च कालत्रयातिक्रमे प्रायश्चित्तीयते । श्रुत्युक्तम् अघ्निहोत्रादिकं कर्म वैतानिकाग्निषु आहवनीयादिषु कुर्वीत ॥ १.</description>
    </item>
    
    <item>
      <title>०६ स्नातक-धर्म-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/06_snAtaka-dharma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/06_snAtaka-dharma-prakaraNam/</guid>
      <description>**अथ स्नातकधर्मप्रकरणम् **
एवं श्रौतस्मार्तानि कर्मण्य् अभिधाय, इदानीं गृहस्थस्य स्नानाद् आरभ्य ब्राह्मणस्यावश्यकर्तव्यानि विधिप्रतिषेधात्मकानि मानससंकल्परूपाणि स्नातकव्रतान्य् आह ।
न स्वाध्यायविरोध्यर्थम् ईहेत न यतस् ततः । १.१२९अब्
न विरुद्धप्रसङ्गेन संतोषी च भवेत् सदा ॥ १.१२९च्द् ॥
ब्राह्मणस्य प्रतिग्रहादयो ऽर्थप्राप्त्युपाया दर्शिताः । तत्र विशेष उच्यते- स्वाध्यायविरोधिनम् अर्थम् अप्रतिषिद्धम् अपि नेहेत नान्विच्छेत् । न यतस् ततः न यतः कुतश् चिद् अविदिताचारात् । न विरुद्धप्रसङ्गेन विरुद्धम् अयाज्ययाजनादि, प्रसङ्गो नृत्यगीतादिः । विरुद्धं च प्रसङ्गश् च विरुद्धप्रसङ्गं तेन । नार्थम् ईहेतेति संबध्यते । नञ् आवृत्तिः प्रत्येकं पर्युदासार्था । सर्वत्राप्य् अस्मिन् स्नातकप्रकरणे नञ्शब्दः प्रत्येकं पर्युदासार्थ एव । किं च अर्थालाभे ऽपि संतोषी परितृप्तो भवेत् । चकारात् संयतश् च,</description>
    </item>
    
    <item>
      <title>०७ भक्ष्याभक्ष्य-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/07_bhaxyAbhaxya-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/07_bhaxyAbhaxya-prakaraNam/</guid>
      <description>**अथ भक्ष्याभक्ष्यप्रकरणम् **
&amp;ldquo;न स्वाध्यायविरोध्यर्थम्&amp;rdquo; (य्ध् १.१२९) इत्य् अत आरभ्य, ब्राह्मणस्य स्नातकव्रतान्य् अभिधाय, इदानीं द्विजातिधर्मान् आह ।
अनर्चितं वृथामांसं केशकीटसमन्वितम् । १.१६७अब्
शुक्तं पर्युषितोच्छिष्टं श्वस्पृष्टं पतितेक्षितम् ॥ १.१६७च्द् ॥
उदक्यास्पृष्टसंघुष्टं पर्यायान्नं च वर्हयेत् । १.१६८अब्
गोघ्रातं शकुनोच्छिष्टं पदा स्पृष्टं च कामतः ॥ १.१६८च्द् ॥
अनर्चितम् अर्चार्हाय यद् अवज्ञया दीयते । वृथामांसं वक्ष्यमाणप्राणात्ययादिव्यतिरेकेण, देवाद्यर्चनावशिष्टं च यन् न भवत्य् आत्मार्थम् एव यत् साधितम् । केशकीटादिभिश् च समन्वितं संयुक्तम् । यत् स्वयम् अनम्लं केवलं काकपरिवासेन द्रव्यान्तरसंसर्गकालपरिवासाभ्यां वाम्लीभवति तच् छुक्तं दध्यादिव्यतिरेकेण, &amp;ldquo;न पापीयसो ऽन्नम् अश्नीयान् न द्विःपक्वं न शुक्तं न परुषितम् अन्यत्र रागखाण्डवचुक्रदधिगुडगोधूमयवपिष्टविकारेभ्यः&amp;rdquo; इति शङ्खस्मरणात् । पर्युषितं रात्र्यन्तरितम् । उच्छिष्टं भुक्तोज्झितम् । श्वस्पृष्टं शुना स्पृष्टम् । पतितेक्षितं पतितादिभिर् ईक्षितम् । उदक्या रजस्वला तया स्पृष्टम् । उदक्याग्रहणं चण्डालाद्युपलक्षणार्थम्, &amp;ldquo;अमेध्यपतितचण्डालपुल्कसरजस्वलाकुनखिकुष्ठिसंस्पृष्टान्नं वर्जयेत्&amp;rdquo; इति शङ्खस्मरणात् । को भुङ्क्त इति यद् आघुष्य दीयते तत् संघुष्टान्नम् । अन्यसंबन्ध्यन्यव्यपदेशेन यद् दीयते तत् पर्यायान्नम् यथा ।</description>
    </item>
    
    <item>
      <title>०८ द्रव्य-शुद्धि-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/08_dravya-shuddhi-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/08_dravya-shuddhi-prakaraNam/</guid>
      <description>**अथ द्रव्यशुद्धिप्रकरणम् **
इदानीं द्रव्यशुद्धिम् आह ।
सौवर्णराजताब्जानाम् ऊर्ध्वपात्रग्रहाश्मनाम् । १.१८२अब्
शाकरज्जुमूलफलवासोविदलचर्मणाम् ॥ १.१८२च्द् ॥
पात्राणां चमसानां च वारिणां शुद्धिर् इष्यते । १.१८३अब्
**चरुस्रुक्स्रुवसस्नेहपात्राण्य् उष्णेन वारिणा ॥ १.१८३ ॥ **
सौवर्णं सुवर्णकृतम् । राजतं रजतकृतम् । अब्जं मुक्ताफलशङ्खशुक्त्यादि । ऊर्ध्वपात्रं यज्ञियोलूखलादि ग्रहादिसाहचर्यात् । ग्रहाः षोडशिप्रभृतयः । अश्मा दृषदादिः । शाक्तं वास्तुकादि । रज्जुः बल्वजादिनिर्मिता । मूलम् आर्द्रकादि । फलम् आम्रादि । वासो वस्त्रम् । विदलं वैणवादि । चर्म अजादीनाम् । विदलचर्मणोर् ग्रहणं तद्विकाराणां छत्रवरत्रादीनाम् उपलक्षणार्थम् । पात्राणि प्रोक्षणीपात्रप्रभृतीनि । चमसा होतृचमसादयः । एतेषां सौवर्णादीनां लेपरहितानाम् उच्छिष्टस्पर्शमात्रे वारिणा प्रक्षालनेन शुद्धिः । चरुश् चरुस्थाली । स्रुक्स्रवौ प्रसिद्धौ । सस्नेहानि पात्राणि प्राशित्रहरणादीनि । एतानि च लेपरहितान्य् उष्णेन वारिणा शुध्यन्ति,</description>
    </item>
    
    <item>
      <title>०९ दान-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/09_dAna-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/09_dAna-prakaraNam/</guid>
      <description>**अथ दानप्रकरणम् **
इदानीं दान्तधर्मं प्रतिपादयिष्यंस् तदङ्गभूतपात्रप्रतिपादनार्थं तत्प्रशंसाम् आह ।
तपस् तप्त्वासृजद् ब्रह्मा ब्राह्मणान् वेदगुप्तये । १.१९८अब्
तृप्त्यर्थं पितृदेवानां धर्मसंरक्षणाय च ॥ १.१९८च्द् ॥
ब्रह्मा हिरण्यगर्भः कल्पादौ तपस् तप्त्वा ध्यानं कृत्वा कान् सृजामीति पूर्वं ब्राह्मणान् सृष्टवान् । किम् अर्थम् । वेदगुप्तये वेदरक्षणार्थम् । पित्र्̣̄णां देवतानां च तृप्त्यर्थम् । अनुष्ठानोपदेशद्वारेण धर्मसंरक्षणार्थं च । अतस् तेभ्यो दत्तम् अक्षय्यफलं भवतीत्य् अभिप्रायः ॥ १.१९८ ॥
सर्वस्य प्रभवो विप्राः श्रुताध्ययनशीलिनः । १.१९९अब्
**तेभ्यः क्रियापराः श्रेष्ठास् तेभ्यो ऽप्य् अध्यात्मवित्तमाः ॥ १.</description>
    </item>
    
    <item>
      <title>१० श्राद्ध-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/10_shrAddha-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/10_shrAddha-prakaraNam/</guid>
      <description>**अथ श्राद्धपर्करणम् **
इदानीं श्राद्धप्रकरणम् आरभ्यते । श्राद्धं नामादनीयस्य तत्स्थानीयस्य वा द्रव्यस्य प्रेतोद्देशेन श्राद्धया त्यागः । तच् च द्विविधं पार्वणम् एकोद्दिष्टम् इति । तत्र त्रिपुरुषोद्देशेन यत् क्रियते तत् पार्वणम् । एकपुरुषोद्देशेन क्रियमाणम् एकोद्दिष्टम् । पुनश् च त्रिविधं नित्यं नैमित्तिकं काम्यं चेति । तत्र नित्यं नियतनिमित्तोपाधौ चोदितम् अहर् अहर् अमावस्याष्टकादिषु । अनियतनिमित्तोपाधौ चोदितं नैमित्तिकं यथा पुत्रजन्मादिषु । फलकामनोपाधौ विहितं काम्यं यथा स्वर्गादिकामनायां कृत्तिकादिनक्षत्रेषु तिथिषु च । पुनश् च पञ्चविधं- &amp;ldquo;अहर् अहः श्राद्धं पार्वणं वृद्धिश्राद्धम् एकोद्दिष्टं सपिण्डीकरणं च&amp;rdquo; इति । तत्राहर् अहः श्राद्धं &amp;ldquo;अन्नं पितृमनुष्येभ्यः&amp;rdquo; (य्ध् १.</description>
    </item>
    
    <item>
      <title>११ गणपति-कल्प-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/11_gaNapati-kalpa-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/11_gaNapati-kalpa-prakaraNam/</guid>
      <description>**अथ गणपतिकल्पप्रकरणम् **
दृष्टादृष्टफलसाधनानि कर्माण्य् अभिहितान्य् अप्य् अभिधास्यन्ते च तेषां स्वरूपनिष्पत्तिः फलसाधनत्वं चाविघ्नेन भवतीत्य् अविघ्नार्थं कर्म विधास्यन् विघ्नस्य कारकज्ञापकहेतून् आह ।
विनायकः कर्मविघ्नसिद्ध्यर्थं विनियोजितः । १.२७१अब्
गणानाम् आधिपत्ये च रुद्रेण ब्रह्मणा तथा ॥ १.२७१च्द् ॥
&amp;ldquo;विनायकः कर्मविघ्नसिद्ध्यर्थम्&amp;rdquo; इत्यादिनोभयविघ्नहेतुपरिज्ञानाद् विघ्नस्य प्राग्भावपरिपालनायोपस्थितस्य प्रध्वंसाय वा प्रेक्षापूर्वकारिणः प्रवर्तन्ते, रोगस्येवोभयविधहेतुपरिज्ञानात् । विनायको विघ्नेश्वरः पुरुषार्थसाधनानां कर्मणां विघ्नसिद्ध्यर्थं स्वरूपफलसाधनत्वविघातसिद्धये विनियोजितः नियुक्तः रुद्रेण ब्रह्मणा चकाराद् विष्णुना च गणानां पुष्पदन्तप्रभृतीनाम् आधिपत्ये स्वाम्ये ॥ १.२७१ ॥
एवं विघ्नस्य कारकहेतुम् उक्त्वा ज्ञापकहेतुप्रदर्शनार्थम् आह ।</description>
    </item>
    
    <item>
      <title>१२ ग्रह-शान्ति-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/12_graha-shAnti-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/12_graha-shAnti-prakaraNam/</guid>
      <description>**अथ ग्रहशान्तिप्रकरणम् **
&amp;ldquo;एवं विनायकं पूज्य** **ग्रहांश् चैव विधानतः । कर्मणां फलम् आप्नोति श्रियं चाप्नोत्य् अनुत्तमाम्&amp;rdquo; (य्ध् १.२९३) इत्य् अनेन ग्रहपूज्यया कर्मणाम् अविघ्नेन फलसिद्धिः श्रीश् च फलम् इत्य् उक्तम् । इदानीं फलान्तराण्य् आह ।
श्रीकांअः शान्तिकामो वा ग्रहयज्ञं समाचरेत् । १.२९५अब्
**वृष्ट्यायुःपुष्टिकामो वा तथैवाभिचरन् अपि ॥ १.२९५च्द् ॥ **
श्रीकाम इति पूर्वोक्तस्यानुवादः । शान्तिकाम आपदुपशान्तिकामः । सस्यादिवृद्ध्यर्थं प्रवर्षणं वृष्टिर् आयुर् अपमृत्युजयेन दीर्घकालजीवनम् । पुष्टिर् अनवद्यशरीरत्वं एताः कामयत इति वृष्ट्यायुःपुष्टिकामः । एते श्रीकामादयो ग्रहयज्ञं ग्रहपूजां समाचरेयुः । तथाभिचरन्न् अप्य् अदृष्टोपायेन परपीडा अभिचारस् तत्कामश् च ग्रहयज्ञं समाचरेत् ॥ १.</description>
    </item>
    
    <item>
      <title>१३ राजधर्म-प्रकरणम्</title>
      <link>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/13_rAjadharma-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRtiH/yAjJNavalkyaH/mitAxarA/01_AchAraH/13_rAjadharma-prakaraNam/</guid>
      <description>**अथ राजधर्मप्रकरणम् **
साधारणान् गृहस्थधर्मान् उक्त्वेदानीं राज्याभिषेकादिगुणयुक्तस्य विशेषधर्मान् आह ।
महोत्साहः स्थूललक्षः कृतज्ञो वृद्धसेवकः । १.३०९अब्
विणीतः सत्त्वसंपन्नः कुलीनः सत्यवाक् शुचिः ॥ १.३०९च्द् ॥
अदीर्घसूत्रः स्मृतिमान् अक्षुद्रो ऽपरुषस् तथा । १.३१०अब्
धार्मिको ऽव्यसनश् चैव प्राज्ञः शूरो रहस्यवित् ॥ १.३१०च्द् ॥
स्वरन्ध्रगोप्ता ऽन्वीक्षिक्यां दण्डनीत्यां तथैव च । १.३११अब्
विनीतस् त्व् अथ वार्तायां त्रय्यां चैव नराधिपः ॥ १.३११च्द् ॥
पुरुषार्थसाधनकर्मारम्भाध्यवसाय उत्साहः महान् उत्साहो यस्यासौ महोत्साहः । बहुदेयार्थदर्शी स्थूललक्षः । परकृतोपकारापकारौ न विस्मरतीति कृतज्ञः । तपोज्ञानादिवृद्धानां सेवकः वृद्धसेवकः । विनयेन युक्तो विनीतः । विनयशब्देनाविरुद्धः पूर्वोक्तस्नातकधर्मकलाप उच्यते- &amp;ldquo;न संशयं प्रपद्येत नाकस्माद् अप्रियं वदेत्&amp;rdquo; (य्ध् १.</description>
    </item>
    
  </channel>
</rss>
