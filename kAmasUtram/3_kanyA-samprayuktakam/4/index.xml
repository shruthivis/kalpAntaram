<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmasUtram/3_kanyA-samprayuktakam/4/</link>
    <description>Recent content in &#43;४ on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/kAmasUtram/3_kanyA-samprayuktakam/4/index.xml" rel="self" type="application/rss+xml" />
    <item>
      <title>२८ एक-पुरुषाभियोग-प्रकरणम्</title>
      <link>https://vishvAsa.github.io/kalpAntaram/kAmasUtram/3_kanyA-samprayuktakam/4/28_eka-puruShAbhiyoga-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/3_kanyA-samprayuktakam/4/28_eka-puruShAbhiyoga-prakaraNam/</guid>
      <description>२८ एक-पुरुषाभियोग-प्रकरणम्
दर्शितेङ्गिताकारां कन्याम् उपायतो ऽभियुञ्जीत। ॥३।४।१॥
द्यूते क्रीडनकेषु च विवदमानः साकारम् अस्याः पाणिम् अवलम्बेत। ॥३।४।२॥
यथोक्तं च स्पृष्टकादिकम्((८१)) आलिङ्गन-विधिं विदध्यात्। ॥३।४।३॥
पत्त्र-च्छेद्य-क्रियायां च स्वाभिप्राय-सूचकं मिथुनम् अस्या दर्शयेत्। ॥३।४।४॥
एवम् अन्यद् विरलशो((८२)) दर्शयेत्। ॥३।४।५॥
जल-क्रीडायां तद्-दूरतो ऽप्सु निमग्नः समीपम् अस्या गत्वा स्पृष्ट्वा चैनां तत्रैवोन्मज्जयेत्। ॥३।४।६॥
नवपत्त्रिकादिषु च स-विशेष-भाव-निवेदनम्। ॥३।४।७॥
आत्म-दुःखस्यानिर्वेदेन कथनम्। ॥३।४।८॥
स्वप्नस्य च भाव-युक्तस्यान्यापदेशेन। ॥३।४।९॥
प्रेक्षणके स्व-जन-समाजे वा समीपोपवेशनम्। तत्रान्यापदिष्टं स्पर्शनम्। ॥३।४।१०॥
अपाश्रयार्थं च चरणेन चरणस्य पीडनम्। ॥३।४।११॥
ततः शनकैर् एकैकाम् अङ्गुलिम् अभिस्पृशेत्। ॥३।४।१२॥</description>
    </item>
    
    <item>
      <title>२९</title>
      <link>https://vishvAsa.github.io/kalpAntaram/kAmasUtram/3_kanyA-samprayuktakam/4/29/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/3_kanyA-samprayuktakam/4/29/</guid>
      <description>मन्दापदेशा((८७)) गुणवत्य् अपि कन्या धन-हीना कुलीनापि समानैर् अ-याच्यमाना मातापितृ-वियुक्ता वा ज्ञाति-कुल-वर्तिनी वा प्राप्त-यौवना पाणि-ग्रहणं स्वयम् अभीप्सेत। ॥३।४।३६॥
सा तु गुणवन्तं शक्तं सु-दर्शनं बाल-प्रीत्याभियोजयेत्। ॥३।४।३७॥
यं वा मन्येत मातापित्रोर् अ-समीक्षया स्वयम् अप्य् अयम् इन्द्रिय-दौर्बल्यान् मयि प्रवर्तिष्यत इति प्रिय-हितोपचारैर् अभीक्ष्ण-सन्दर्शनेन च तम् आवर्जयेत्। ॥३।४।३८॥
माता चैनां सखीभिर् धात्रेयिकाभिश् च सह तद्-अभिमुखीं कुर्यात्। ॥३।४।३९॥
पुष्प-गन्ध-ताम्बूल-हस्ताया वि-जने वि-काले च तद्-उपस्थानम्। कला-कौशल-प्रकाशने वा संवाहने शिरसः पीडने चौचित्य-दर्शनम्। प्रयोज्यस्य सात्म्य-युक्ताः कथा-योगाः बालायाम् उपक्रमेषु यथोक्तम् आचरेत्((८८))। ॥३।४।४०॥</description>
    </item>
    
    <item>
      <title>३०</title>
      <link>https://vishvAsa.github.io/kalpAntaram/kAmasUtram/3_kanyA-samprayuktakam/4/30/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/3_kanyA-samprayuktakam/4/30/</guid>
      <description>भवन्ति चात्र श्लोकाः। ॥३।४।४८॥
कन्याभियुज्यमाना तु यं मन्येताश्रयं सुखम्। अनुकूलं च वश्यं च तस्य कुर्यात् परिग्रहम्॥ ॥३।४।४८व्॥
अनपेक्ष्य गुणान् यत्र रूपम् औचित्यम् एव च। कुर्वीत धन-लोभेन पतिं सापत्नकेष्व् अपि॥ ॥३।४।४९व्॥
तत्र युक्त-गुणं वश्यं शक्तम् बलवद् अर्थिनम्। उपायैर् अभियुञ्जानं कन्या न प्रतिलोभयेत्॥ ॥३।४।५०व्॥
वरं वश्यो दरिद्रो ऽपि निर्-गुणो ऽप्य् आत्म-धारणः। गुणैर् युक्तो ऽपि न त्व् एवं बहु-साधारणः॥ ॥३।४।५१व्॥
प्रायेण धनिनां दारा बहवो निर्-अवग्रहाः। बाह्ये सत्य् उपभोगे ऽपि निर्विस्रम्भा बहिः-सुखाः॥ ॥३।४।५२व्॥
नीचो यस् त्व् अभियुञ्जीत पुरुषः पलितो ऽपि वा। वि-देश-गति-शीलश् च न स संयोगम् अर्हति॥ ॥३।४।५३व्॥</description>
    </item>
    
  </channel>
</rss>
