<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmasUtram/7_aupaniShadikam/1/</link>
    <description>Recent content in &#43;१ on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/kAmasUtram/7_aupaniShadikam/1/index.xml" rel="self" type="application/rss+xml" />
    <item>
      <title>५९ सुभगं-करणादि-प्रकरणम्</title>
      <link>https://vishvAsa.github.io/kalpAntaram/kAmasUtram/7_aupaniShadikam/1/59_subhagaM-karaNAdi-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/7_aupaniShadikam/1/59_subhagaM-karaNAdi-prakaraNam/</guid>
      <description>५९ सुभगं-करणादि-प्रकरणम्
व्याख्यातं च काम-सूत्रम्। ॥७।१।१॥
तत्रोक्तेस् तु विधिभिर् अभिप्रेतम् अर्थम् अनधिगच्छन् औपनिषदिकम् आचरेत्। ॥७।१।२॥
रूपं गुणो वयस्-त्याग इति सुभगं-करणम्। ॥७।१।३॥
तगर-कुष्ठ-तालीस-पत्त्रकानुलेपनं सुभगं-करणम्। ॥७।१।४॥
एतैर् एव सु-पिष्टैर् वर्तिम् आलिप्याक्ष-तैलेन नरकपाले साधितम् अञ्जनं च। ॥७।१।५॥
पुनर् नवासहदेवीसारिवाकुरण्टोत्पल-पत्त्रैश् च सिद्धं तैलम् अभ्यञ्जनम्। ॥७।१।६॥
तद्-युक्ता एव स्रजश् च। ॥७।१।७॥
पद्मोत्पल-नागकेसराणां शोषितानां चूर्णं मधु-घृताभ्याम् अवलिह्य सुभगो भवति। ॥७।१।८॥
तान्य् एव नगरतालीस-तमाल-पत्त्र-युक्तान्य् अनुलिप्य। ॥७।१।९॥
मयूरस्याक्षि तरक्षोर् वा सुवर्णेनावलिप्य दक्षिण-हस्तेन धारयेद् ॥७।१।१०॥
इति सुभगं-करणम्((१८४))। ॥७।१।१०च्॥
तथा बादर-मणिं शङ्ख-मणिं च तथैव तेषु चाथर्वणान् योगान् गमयेत्। ॥७।१।११॥</description>
    </item>
    
    <item>
      <title>६०</title>
      <link>https://vishvAsa.github.io/kalpAntaram/kAmasUtram/7_aupaniShadikam/1/60/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/7_aupaniShadikam/1/60/</guid>
      <description>धत्तूरक-मरिच-पिप्पली-चूर्णैर् मधु-मिश्रैर् लिप्त-लिङ्गस्य सम्प्रयोगो वशी-करणम्। ॥७।१।२५॥
वातोद्भान्त-पत्त्रं मृतक-निर्माल्यं मयूरास्थि-चूर्णावचूर्णं वशी-करणम्। ॥७।१।२६॥
स्वयं मृताया मण्डल-कारिकायाश् चूर्णं मधु-संयुक्तं सहामलकैः स्नानं वशी-करणम्। ॥७।१।२७॥
वज्र-स्नुही-गण्डकानि खण्डशः कृतानि मनःशिला-गन्ध-पाषाण-चूर्णेनाभ्यज्य सप्तकृत्वः शोषितानि चूर्णयित्वा मधुना लिप्त-लिङ्गस्य सम्प्रयोगो वशी-करणम्। ॥७।१।२८॥
एतेनैव रात्रौ धूमं कृत्वा तद्-धूम-तिरस्-कृतं सौवर्णं चन्द्रमसं दर्शयति। ॥७।१।२९॥
एतैर् एव चूर्णितैर् वानर-पुरीष-मिश्रितैर् यां कन्याम् अवकिरेत् शान्यस्मै न दीयते। ॥७।१।३०॥
वचागण्डकानि सहकार-तैल-लिप्तानि शिशपा-वृक्ष-स्कन्धम् उत्कीर्य षण्-मासं निदध्यात् ततः षड्भिर् मासैर् अपनीतानि देवकान्तम् अनुलेपनं वशी-करणं चेत्य् आचक्षते। ॥७।१।३१॥
तथा खदिर-सार-जानि शकलानि तनूनि यं वृक्षम् उत्कीर्य षण्-मासं निदध्यात् तत् पुष्प-गन्धानि भवन्ति गन्धर्व-कान्तम् अनुलेपनं वशी-करणं चेत्य् आचक्षते। ॥७।१।३२॥</description>
    </item>
    
    <item>
      <title>६१</title>
      <link>https://vishvAsa.github.io/kalpAntaram/kAmasUtram/7_aupaniShadikam/1/61/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/7_aupaniShadikam/1/61/</guid>
      <description>उच्चटा-कन्दश् चव्या यष्ठी-मधुकं च स-शर्करेण पयसा पीत्वा वृषी-भवति। ॥७।१।३६॥
मेष-वस्त-मुष्क-सिद्धस्य पयसः स-स्शर्करस्य पानं वृषत्व-योगः। ॥७।१।३७॥
तथा विदार्याः क्षीरिकायाः स्वयं-गुप्तायाश् च क्षीरेण पानम्। ॥७।१।३८॥
तथा प्रियाल-बीजानां मोरटा-विदार्योश् च क्षीरेणैव। ॥७।१।३९॥
शृङ्गाटक-कसेरुका-मधूलिकानि क्षीरकाकोल्या सह पिष्टानि सशर्करेण पयसा घृतेन मन्दाग्निनोत्करिकां पक्त्वा यावद् अर्थं भक्षितवान् अनन्ताः स्त्रियो गच्छतीत्य् आचार्याः प्रचक्षते। ॥७।१।४०॥
माषकमलिनीं पयसा धौताम् उष्णेन घृतेन मृदु-कृत्योद्धृतां वृद्ध-वत्सायाः गोः पयः-सिद्धं पायसं मधु-सर्पिर्भ्याम् अशित्वानन्ताः स्त्रियो गच्छतीत्य् आचार्याः प्रचक्षते। ॥७।१।४१॥
विदारी स्वयं-गुप्ता शर्करा मधु-सर्पिर्भ्यां गोधूम-चूर्णेन पोलिकां कृत्वा यावद् अर्थं भक्षितवान् अनन्ताः स्त्रियो गच्छतीत्य् आचार्याः प्रचक्षते। ॥७।१।४२॥</description>
    </item>
    
  </channel>
</rss>
