<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/kAmasUtram/7_aupaniShadikam/2/</link>
    <description>Recent content in &#43;२ on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/kAmasUtram/7_aupaniShadikam/2/index.xml" rel="self" type="application/rss+xml" />
    <item>
      <title>६२ नष्ट-राग-प्रत्यानयन-प्रकरणम्</title>
      <link>https://vishvAsa.github.io/kalpAntaram/kAmasUtram/7_aupaniShadikam/2/62_naShTa-rAga-pratyAnayana-prakaraNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/7_aupaniShadikam/2/62_naShTa-rAga-pratyAnayana-prakaraNam/</guid>
      <description>६२ नष्ट-राग-प्रत्यानयन-प्रकरणम्
चण्ड-वेगां रञ्जयितुम् अ-शक्नुवन् योगान् आचरेत्। ॥७।१।१॥
रागस्योपक्रमे सम्बाधस्य करेणोपमर्दनं तस्या रस-प्राप्ति-काले च रत-योजनम् इति राग-प्रत्यानयनम्। ॥७।१।२॥
औपरिष्टकं मन्द-वेगस्य गत-वयसो व्यायतस्य रत-श्रान्तस्य च राग-प्रत्यानयनम्। ॥७।१।३॥
अपद्रव्याणि वा योजयेत्। ॥७।१।४॥
तानि सुवर्ण-रजत-ताम्र-कालायस-गजदन्त-गवल-द्रव्य-मयाणि। ॥७।१।५॥
त्रापुषाणि सैसकानि च मृदूनि शीत-वीर्याणि कर्मणि च धृष्णूनि भवन्तीति बाभ्रवीया योगाः। ॥७।१।६॥
दारु-मयानि साम्यतश् चेति वात्स्यायनः। ॥७।१।७॥
लिङ्ग-प्रमाणान्तरं बिन्दुभिः कर्कश-पर्यन्तं बहुलं स्यात्। ॥७।१।८॥
एते एव द्वे सङ्घाटी। ॥७।१।९॥
त्रि-प्रभृति यावत् प्रमाणं वा चूडकः। ॥७।१।१०॥
एकाम् एव लतिकां प्रमाण-वशेन वेष्टयेद् इत्य् एक-चूडकः। ॥७।१।११॥</description>
    </item>
    
    <item>
      <title>६३</title>
      <link>https://vishvAsa.github.io/kalpAntaram/kAmasUtram/7_aupaniShadikam/2/63/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/7_aupaniShadikam/2/63/</guid>
      <description>एवं वृक्ष-जानां जन्तूनां शूकैर् उपहितं लिङ्गं दशरात्रं तैलेन मृदितं पुनर् उपतृंहितं पुनः प्रमृदितम् इति जात-शोफं खट्वायाम् अधो-मुखस् तद्-अन्तरे लम्बयेत्। ॥७।१।२५॥
तत्र शीतैः कषायैः कृत-वेदना-निग्रहं सोपक्रमेण निष्पादयेत्। ॥७।१।२६॥
स यावज्-जीवं शूकजो नाम शोफो विटानाम्। ॥७।१।२७॥
अश्वगन्धा-शबरकन्द-जलशूक-बृहतीफल-महीष-नवनीत-हस्तिकर्ण-वज्रवल्ली-रसैर् एकैकेन परिमर्दनं मासिकं वर्धनम्। ॥७।१।२८॥
एतैर् एव कषायैः पक्वेन तैलेन परिमर्दनं षाण्मास्यम्। ॥७।१।२९॥
दाडिम-त्रापुष-बीजानि बालुका बृहती-फल-रसश् चेति मिद्व्-अग्निना पक्वेन तैलेन परिमर्दनं परिषेको वा। ॥७।१।३०॥
तांस् तांश् च योगान् आप्तेभ्यो बुध्येत। ॥७।१।३१॥
# ६३च् इति वर्धन-योगाः((१९०))।</description>
    </item>
    
    <item>
      <title>६४</title>
      <link>https://vishvAsa.github.io/kalpAntaram/kAmasUtram/7_aupaniShadikam/2/64/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/kAmasUtram/7_aupaniShadikam/2/64/</guid>
      <description>अथ((१९१)) स्नुही-कण्टक-चूर्णैः पुनर्नवा-वानर-पुरिष-लाङ्गलिका-मूल-मिश्रैर् याम् अवकिरेत् सा नान्यं कामयेत्। ॥७।१।३२॥
तथा सोमलतावल्गुजा-भृङ्ग-लोहोपजिह्विका-चूर्णैर् व्याधि-घातक-जम्बू-फल-रस-निर्यासेन घनी-कृतेन च लिप्त-सम्बाधां गच्छतो रागो नश्यति। ॥७।१।३३॥
गोपालिका-बहुपादिका-जिह्विका-चूर्णैर् माहिष-तक्र-युक्तैः स्नातां गच्छतो रागो नश्यति। ॥७।१।३४॥
नीपाम्रातक-जम्बू-कुसुम-युक्तम् अनु-लेपनं दौर्भाग्य-करं स्रजश् च। ॥७।१।३५॥
कोकिलाक्ष-प्रलेपो हस्तिन्याः संहतम् एकरात्रे करोति। ॥७।१।३६॥
पद्मोत्पल-कदम्ब-सर्जक-सुगन्ध-चूर्णानि मधुना पिष्टानि लेपो मृग्या विशाली-करणम्। ॥७।१।३७॥
स्नुही-सोमार्क-क्षारैर् अवल्गुजा-फलैर् भावितान्य् आमलकानि केशानां श्वेती-करणम्। ॥७।१।३८॥
मदयन्तिका-कुटज-काञ्जनिका-गिरिकर्णिका-श्लक्ष्णपर्णी-मूलैः स्नानं केषानां प्रत्यानयनम्। ॥७।१।३९॥
एतैर् एव सु-पक्वेन तैलेनाभ्यङ्गात् कृष्णी-करणात् क्रमेणास्य प्रत्यानयनम्। ॥७।१।४०॥
श्वेताश्वस्य मुष्क-स्वेदैः सप्त-कृत्वो भावितेनालक्तकेन रक्तो ऽधरः श्वेतो भवति। ॥७।१।४१॥</description>
    </item>
    
  </channel>
</rss>
