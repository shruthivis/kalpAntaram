<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;दिव्य-तत्त्वम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/divyatattvam/</link>
    <description>Recent content in &#43;दिव्य-तत्त्वम् on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/divyatattvam/index.xml" rel="self" type="application/rss+xml" />
    <item>
      <title>०१ दिव्यानि</title>
      <link>https://vishvAsa.github.io/kalpAntaram/divyatattvam/01_divyAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/01_divyAni/</guid>
      <description>अथ दिव्यानि
तत्र बृहस्पतिः ।
धटो ऽग्निर् उदकं चैव विषं कोषं च पंचमम् ।
षष्ठश् च तण्डुलः प्रोक्तः सप्तमस् तप्तमाषकः ॥ २ ॥ [ब् ८।५१]
अष्टमं फालम् इत्य् उक्तं नवमं धर्मजं स्मृतम् ।
दिव्यान्य् एतानि सर्वाणि निर्दिष्टानि स्वयंभुवा ॥ ३ ॥ [ब् ८।५२]
अथ किं तद् दिव्यम् । तत्र मानुषप्रमाणानिर्णेयस्यापि निर्णायकं यत् तद् दिव्यम् इति लोकप्रसिद्धम् । अपिना मानुषप्रमाणसत्त्वे ऽपि यत्र धटाद्यङ्गीकारस् तत्रापि तद् भवतीति सूचितम् । अत एव लिखितसाक्षिभुक्तिलक्षणत्रिविधमानुषप्रमाणभिन्नप्रमाणम् । यद् दिव्यं तच् च न भावैकगोचरं किं तु भावाभावाविशेषेण गोचरयतीति ।</description>
    </item>
    
    <item>
      <title>०२ दिव्यदेशः</title>
      <link>https://vishvAsa.github.io/kalpAntaram/divyatattvam/02_divyadeshaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/02_divyadeshaH/</guid>
      <description>अथ दिव्यदेशः
कात्यायनः ।
इन्द्रस्थाने ऽभिशस्तानां महापातकिनां नृणाम् ।
नृपद्रोहे प्रवृत्तानां राजद्वारे प्रयोजयेत् ॥ २० ॥ [क् ४३४]
[प्।८४]
प्रतिलोम्यप्रसूतानां दिव्यं देयं चतुष्पदे ।
अतो ऽन्येषु कार्येषु च सभामध्ये विदुर् बुधाः ॥ २१ ॥ [क् ४३५]
इन्द्रस्थाने इन्द्रध्वजस्थाने ।</description>
    </item>
    
    <item>
      <title>०३ दिव्यकालाः</title>
      <link>https://vishvAsa.github.io/kalpAntaram/divyatattvam/03_divyakAlAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/03_divyakAlAH/</guid>
      <description>अथ दिव्यकालाः
तत्र पितामहः ।
चैत्रो मार्गशिराश् चैव वैशाखश् च तथैव हि ।
एते साधारणा मासा दिव्यानाम् अविरोधिनः ॥ २२ ॥ [पि ३३]
धटः सर्वर्तुकः प्रोक्तो वाते वाति विवर्जयेत् । [पि ३४]
अग्निः शिशिरहेमन्तवर्षासु परिकीर्तितः ॥ २३ ॥ [पि ३५अब्]
शरद्ग्रिष्मे तु सलिलं हेमन्ते शिशिरे विषम् । [पि ३५च्द्]
कोषस् तु सर्वदा देयस् तुला स्यात् सर्वकालिकी ॥ २४ ॥ [ध्को ४६४]
इति मिताक्षरा । [य्म्ता २।९७]
नारदः ।
न शीते तोयशुद्धिः स्यान् नोष्णकाले ऽग्निशोधनम् ।</description>
    </item>
    
    <item>
      <title>०४ दिव्यविशेषाधिकारिणः</title>
      <link>https://vishvAsa.github.io/kalpAntaram/divyatattvam/04_divyavisheShAdhikAriNaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/04_divyavisheShAdhikAriNaH/</guid>
      <description>अथ दिव्यविशेषाधिकारिणः
तत्र नारदः ।
ब्राह्मणस्य धटो देयः क्षत्रियस्य हुताशनः । [न् १।३३४च्द्]
वैश्यस्य सलिलं देयं शूद्रस्य विषम् एव च ॥ ३२ ॥ [न् १।३३५अब्]
[प्।८७]
साधारणः समस्तानां कोषः प्रोक्तो मनीषिभिः ।
विषवर्जं ब्राह्मणस्य सर्वेषां तु तुला स्मृता ॥ ३३ ॥ [ध्को ४५३]
यत् पुनर् अनेन ।
सव्रतानां भृशार्तानां व्याधितानां तपस्विनाम् ।
स्त्रीणां च न भवेद् दिव्यं यदि धर्मस् त्व् अपेक्षितः ॥ ३४ ॥ [न् १।२५६]
इति स्त्र्यादीनां दिव्यं निषिद्धं तण्डुलेतरविषयम् इति शूलपाणिः । मिताक्षरायां तु पुंस्त्रियोर् विवादे न स्त्रिणां दिव्यम् इति रुच्या वान्यतरः कुर्याद् इति विकल्पनिषेधार्थम् । एतद् उक्तं भवति । अवष्टम्भाभियोगेषु स्त्र्यादिनाम् अभियोक्तृत्वे ऽभियोज्यानाम् एव दिव्यम् एतेषाम् अभियोज्यत्वे ऽप्य् अभियोक्तृ̄णाम् एव दिव्यं परस्पराभियोगे तु विकल्प एव । तत्रापि तुलैवेति नियम्यते । तथा महापातकादिशङ्काभोयोगे तु स्त्र्यादिनां तु तुलैव ।</description>
    </item>
    
    <item>
      <title>०५ द्रव्यसंख्यया दिव्यविशेषाः</title>
      <link>https://vishvAsa.github.io/kalpAntaram/divyatattvam/05_dravyasaMkhyayA_divyavisheShAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/05_dravyasaMkhyayA_divyavisheShAH/</guid>
      <description>**अथ द्रव्यसंख्यया दिव्यविशेषाः **
विष्णुः ।
अथ समयक्रिया । राजद्रोहसाहसेषु यथाकामम् । निक्षेपर्णस्तेयेष्व् अर्थप्रमाणात् । ५०-५२ ॥ [वि ९।१-३]
इति । समयो दिव्यम् । राजद्रोहादिषु यथाकामं राजेच्छानुरोधाद् दिव्यम् । निक्षेपादिषु तु धनप्रमाणतारतम्याद् इत्य् अर्थः ।
[प्।९४]
बृहस्पतिः ।
संख्या रश्मिरजोमूला मनुना समुदाहृता ।
कार्षापणान्ता सा दिव्ये नियोज्या विनये तथा ॥ ५३ ॥ [ब् ८।२८]
विषं सहस्रे ऽपहृते पादोने च हृताशनः ।
त्रिभागोने च सलिलम् अर्द्धे देयो धटः सदा ॥ ५४ ॥ [ब् ८।२९]</description>
    </item>
    
    <item>
      <title>०६ धटोत्पत्तिविधिः</title>
      <link>https://vishvAsa.github.io/kalpAntaram/divyatattvam/06_dhaTotpattividhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/06_dhaTotpattividhiH/</guid>
      <description>अथ धटोत्पत्तिविधिः
पितामहः ।
छित्त्वा तु यज्ञियं वृक्षं यूपवन् मन्त्रपूर्वकम् ।
प्रणम्य लोकपालेभ्य्स् तुला कार्या मनीषिभिः ॥ ७१ ॥ [पि ८४]
यूपवद् इति यूपछेदनविहितसर्वेतिकर्तव्यतातिदेशः । सा च स्वधिते मैनं हिंसीर् इति छेदनमन्त्रविशेषादिरूपेति व्यवहारप्रदीपः ।
मन्त्रः सौम्यो वानस्पत्यछेदने जप्य एव च । ७२ ॥ [पि ८५]
चतुरस्रा तुला कार्या दृढा ऋज्वी तथैव च ।
कटकानि च देयानि त्रिषु स्थानेषु चार्थवत् ॥ ७३ ॥ [पि ८६]
कटकानि वलयानि ।
चतुर्हस्ता तुला कार्या पादौ चोपरि तत्समौ । ७४ ॥ [पि ८७अब्]</description>
    </item>
    
    <item>
      <title>०७ धटारोपणविधिः</title>
      <link>https://vishvAsa.github.io/kalpAntaram/divyatattvam/07_dhaTAropaNavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/07_dhaTAropaNavidhiH/</guid>
      <description>**अथ धटारोपणविधिः **
पितामहः ।
हस्तद्वयं निखेयं तु पादयोर् उभयोर् अपि ॥ ८१ ॥ [पि ८८अब्]
अत्र हस्तद्वयं मृत्तिकाभ्यन्तरे हस्तचतुष्टयं मृत्तिकोपरि ।
तथा ।
तोरणे च तथा कार्ये पार्श्वयोर् उभयोर् अपि । [पि ८८च्द्]
धटाद् उच्चतरे स्यातां नित्यं दशभिर् अङ्गुलैः ॥ ८२ ॥ [पि ८९]
अवलम्बो च कर्तव्यो तोरणाभ्याम् अधोमुखौ । [पि ९०अब्]
मृण्मयो सूत्रसम्बन्धौ धटमस्तकचुम्बितौ ॥ ८३ ॥ [पि ९०च्द्]
प्राङ्मुखो निश्चयः कार्यः शुचौ देशे धटस् तथा । ८४ ॥ [पि ९१अब्]</description>
    </item>
    
    <item>
      <title>०८ अग्निपरीक्षा</title>
      <link>https://vishvAsa.github.io/kalpAntaram/divyatattvam/08_agniparIxA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/08_agniparIxA/</guid>
      <description>अथ अग्निपरीक्षा ।
अग्निविधिं प्रवक्ष्यामि यथावच् छास्त्रभाषितम् ।
कारयेन् मण्डलान्य् अष्टौ पुरस्तान् नवमं तथा ॥ १७६ ॥ [पि १०९]
आग्नेयं मण्डलं त्व् आद्यं द्वितीयं वारुणं स्मृतम् ।
तृतीयं वायुर्दैवत्यं चथुर्थं यमदैवतम् ॥ १७७ ॥ [पि ११०]
पंचमं त्व् इन्द्रदैवत्यं षष्ठं कौबेरम् उच्यते ।
सप्तमं सोमदैवत्यं सावित्रम् अष्टमं तथा ॥ १७८ ॥ [पि १११]
[प्।१२५]
नवमं सर्वदैवत्यम् इति दिव्यविदो विदुः । [पि ११२अब्]
पुरस्तान् नवमं यच् च तन् महत्पार्थिवं विदुः ॥ १७९ ॥ [ध्को ४९५]</description>
    </item>
    
    <item>
      <title>०९ उदकपरीक्षा</title>
      <link>https://vishvAsa.github.io/kalpAntaram/divyatattvam/09_udakaparIxA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/09_udakaparIxA/</guid>
      <description>अथ उदकपरीक्षा ।
पितामहः ।
तोयस्याथ प्रवक्ष्यामि विधिं धर्म्यं सनातनम् ।
मण्डलं पुष्पधूपाभ्यां कारयेत् सुविचक्षणः ॥ [पि १३२]
[प्।१३४]
शरान् संपूजयेद् भक्त्या वैणवं च धनुस् तथा ॥ २२१ ॥ [पि १३३ अब्]
तत्र प्रथमो वरुणं पूजयेत् ।
यथा नारदः ।
गन्धमाल्यैः सुरभिभिर् मधुक्षीरघृतादिभिः ।
वरुणाय प्रकुर्वीत पूजाम् आदौ समाहितः ॥ २२२ ॥ [ध्को ५०१]
ततो धर्मावाहनादिसकलदेवतापूजाहोमसमन्त्रकप्रतिज्ञापत्रशिरोनिवेशितान्तं कर्म कुर्यात् ।
कात्यायनः ।
शरांस् त्व् अनायसाग्रांस् तु प्रकुर्वीत विशुद्धये ।
वेणुकाष्ठम् अंशांश् चैव क्षेप्ता च सुदृधं क्षिपेत् ॥ २२३ ॥ [क् ४४२]</description>
    </item>
    
    <item>
      <title>१० विषविधिः</title>
      <link>https://vishvAsa.github.io/kalpAntaram/divyatattvam/10_viShavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/10_viShavidhiH/</guid>
      <description>अथ विषविधिः ।
नारदः ।
शार्ङ्गहैमवतं शस्तं गन्धवर्णरसान्वितम् । [न् १।३२२अब्]
अकृत्रिमसमं गूḑहम् अमन्त्रोपहतं च यत् ॥ २५१ ॥ [ध्को ५०७]
[प्।१४०]
वर्षे चतुर् यवा मात्रा ग्रीष्मे पञ्च यवाः स्मृताः ।
हेमन्ते स्युः सप्त यवाः शरद्य् अल्पं ततो ऽपि हि ॥ २५२ ॥ [न् १।३२४]
दद्याद् द्विषं सोपवासो देवब्राह्मणसंनिधौ ।
धूपोपहारमन्त्रैश् च पूजयित्वा महेश्वरम् ॥ २५३ ॥ [ध्को ५०८]
द्विजानां संनिधाव् एव दक्षिणाभिमुखे स्थिते ।
उदङ्मुखः प्रङ्मुखो वा दद्याद् विप्रः समाहितः ॥ २५४ ॥ [ध्को ५०८]</description>
    </item>
    
    <item>
      <title>११ कोषविधिः</title>
      <link>https://vishvAsa.github.io/kalpAntaram/divyatattvam/11_koShavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/11_koShavidhiH/</guid>
      <description>अथ कोषविधिः ।
नारदः ।
पूर्वाह्णे सोपवासस्य स्नातस्याद्रपटस्य च ।
सशूकस्याव्यसिनः कोषपानं विधीयते ॥ [न् १।३२८]
इच्छतः श्रद्दधानस्य देवब्राह्मणसंनिधौ ॥ २६९ ॥ ध्को ५१३]
मद्यपस्त्रीव्यसनिनां कितवानां तथैव च ।
कोषः प्राज्ञैर् न दातवयो ये च नास्तिकवृत्तयः ॥ २७० ॥ [ध्को ४६४]
महापराधे निर्धर्मे कृतघ्ने क्लीबकुत्सिते ।
नास्तिकव्रात्यदासेषु कोषपानं विवर्जयेत् ॥ २७१ ॥ [ध्को ४६४]
तम् आहूयाभिशस्तं तु मण्डलाभ्यान्तरे स्थितम् ।
आदित्याभिमुखं कृत्वा पाययेत् प्रसृतित्रयम् ॥ २७२ ॥ [ध्को ५१३]
ऊर्ध्वं यस्य हि सप्ताहाद् वैकृतं तु महद् भवेत् ।</description>
    </item>
    
    <item>
      <title>१२ तण्डुलविधिः</title>
      <link>https://vishvAsa.github.io/kalpAntaram/divyatattvam/12_taNDulavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/12_taNDulavidhiH/</guid>
      <description>अथ तण्डुलविधिः ।
पितामहः ।
चौर्ये तु तण्डुला देया दान्यत्रेति विनिश्चयः । [पि १६३च्द्]
तण्डुलान् कारयेच् छुक्लान् शालेर् नान्यस्य कस्यचित् । [पि १६४अब्]
मृण्मये भाजने कृत्वा आदित्यस्याग्रतः शुचिः ॥ २८५ ॥ [पि १६४च्द्]
स्नानोदकेन संमिश्रान् रात्रौय् तत्रैव वासयेत् ॥ २८६ ॥ [पि १६५अब्]
प्राङ्मुखोपोषितं स्नातं शिरोरोपितपत्रकम् । [पि १६६अब्]
तण्डुलान् भक्षयित्वा तु पत्रे निष्ठीवयेत् त्रिधा । [पि १६६च्द्]
भूर्जस्यैव तु नान्यस्य अभावे पिप्पलस्य तु ॥ २८७ ॥ [पि १६७]
शोणितं दृश्यते यस्य हनुस् तालु च शीर्यते । [पि १६८अब्]</description>
    </item>
    
    <item>
      <title>१३ तप्तमाषविधिः</title>
      <link>https://vishvAsa.github.io/kalpAntaram/divyatattvam/13_taptamAShavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/13_taptamAShavidhiH/</guid>
      <description>अथ तप्तमाषविधिः ।
पितामहः ।
कारयेद् आयसं पात्रं ताम्रं वा षोडशाङ्गुलम् ।
चतुरङ्गुलखातं तु मृण्मयं वाथ मण्डलम् ॥ २९० ॥ [पि १७०]
मण्डलं सूर्यमण्डलाकारं वर्तुलम् इति यावत् ।
पूरयेद् घृततैलाभ्यां विंशत्या तु पलैस् तु तत् ॥ २९१॥ [पि १७१]
सुवर्णमाषकं तस्मिन् सुतप्ते निक्षिपेत् ततः ।
अङ्गुष्ठाङ्गुलियोगेन उद्धरेत् तप्तमाषकम् ॥ २९२ ॥ [पि १७२]
कराग्रं यो न धुनुयात् विस्फोटो वा न जायते ।
शुद्धो भवति धर्मेण पितामहवचो यथा ॥ २९३ ॥ [पि १७३]</description>
    </item>
    
    <item>
      <title>१४ फलविधिः</title>
      <link>https://vishvAsa.github.io/kalpAntaram/divyatattvam/14_phalavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/14_phalavidhiH/</guid>
      <description>अथ फलविधिः ।
बृहस्पतिः ।
आयसं द्वादशपलघटितं फालम् उच्यते ।
अष्टाङ्गुलं बेहवेद् दीर्घं चतुरङ्गुलविस्तरम् ॥ ३०३ ॥ [ब् ८।८०अब्]
अग्निवर्णं ततश् चौरो जिह्वया लेहयेत् सकृत् । [ब् ८।८०च्द्]
न दग्ध्श् चेच् छुद्धिम् इयाद् अन्यथा स तु हीयते ॥ ३०४ ॥ [ब् ८।८०एफ़्]
चौरो ऽत्र गोचौरः ।
गोचौरस्य प्रदातव्यं तप्तफालावलेहनम् ॥ ३०५ ॥ [ब् ८।३१च्द्]
इति स्मृतेर् इति मैथिलाः [व्य्चि ६६०] । अत्रापि त्वम् अग्ने इत्यादिमन्त्रानन्तरम् ।
[प्।१५०]
आयसं लेलिहानस्य जिह्व्यापि समादिशेत् ॥ ३०६ ॥ [ध्को ५२३]</description>
    </item>
    
    <item>
      <title>१५ धर्मजविधिः</title>
      <link>https://vishvAsa.github.io/kalpAntaram/divyatattvam/15_dharmajavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/15_dharmajavidhiH/</guid>
      <description>अथ धर्मजविधिः ।
बृहस्पतिः ।
पत्रद्वये लेखनीयौ धर्माधर्मौ सितासितौ ।
जीवदानादिकैर् मन्त्रैः गायत्र्याद्यैश् च सामभिः ॥ ३१३ ॥ [ब् ८।८२]
आमन्त्र्य पूजयेद् गन्धैः कुसुमैश् च सितासितैः ।
अभ्युक्ष्य पञ्चगव्येन मृत्पिण्डान्तरितौ ततः ।
समौ कृत्वा नवे कुम्भे स्थाप्यौ चानुपलक्षितौ ॥ ३१४ ॥ [ब् ८।८३, ८।८४अब्]
ततः कुम्भात् पिण्डम् एकं गृह्णीयाद् अविलम्बितः । [ब् ८।८४च्द्]
धर्मे गृहीते शुद्धः स्यात् संपूज्यश् च परीक्षकैः ॥ ३१५ ॥ [ब् ८।८५अब्]
जीवदानमन्त्रस् तु शारदायाम् ।
पाशाङ्कुशपुटाशक्तिर् वाणीबिन्दुविभूषिता ।</description>
    </item>
    
    <item>
      <title>१६ शपथविधिः</title>
      <link>https://vishvAsa.github.io/kalpAntaram/divyatattvam/16_shapathavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/divyatattvam/16_shapathavidhiH/</guid>
      <description>अथ शपथविधिः ।
मनुः ।
सत्येन शापयेद् विप्रं क्षत्रियं वाहनायुधैः ।
गोबीजकाञ्चनैर् वैश्यं शूद्रं सर्वैस् तु पातकैः ॥ ३३२ ॥ [म् ८।११३]
पुत्रदारस्य वाप्य् एनं शिरांसि स्पर्शयेत् पृथक् ॥ ३३३ ॥ [म् ८।११४च्द्]
मयेइतत् कृतं न कृतं वा सत्यम् इत्य् उच्चारणेन ब्राह्मणं शापयेत् । सम्भाव्यमानं चालीकव्यलीकत्वं तदुक्तस्यालिकत्वं मिथ्यात्वं निवेशयेत् । उक्तम् इदं सत्यम् इत्य् अवगमयेद् इत्य् अर्थः ।
तदवगमप्रकारम् आह कात्यायनः ।
आ चतुर्दशकाद् अह्नो यस्य नो राजदैविकम् ।
व्यसनं जायते घोरं स ज्ञेयः शपथे शुचिः ॥ ३३४ ॥ [क् ४६३]</description>
    </item>
    
  </channel>
</rss>
