<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;श्राद्धम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/shrAddham/</link>
    <description>Recent content in &#43;श्राद्धम् on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/shrAddham/index.xml" rel="self" type="application/rss+xml" />
    <item>
      <title>०१ श्राद्धमहिमा</title>
      <link>https://vishvAsa.github.io/kalpAntaram/smRti-chandrikA/Text/shrAddham/01_shrAddhamahimA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/01_shrAddhamahimA/</guid>
      <description>उक्तम् आह्निके नित्यश्राद्धम् । अधुना तत्प्रसङ्गाच् छ्राद्धप्रकरणम् आरभ्यते । तत्रादौ श्राद्धमहिमा । तत्र सुमन्तुः ।
श्राद्धात् परतरं नान्यच् छ्रेयस्करम् उदाहृतम् ।
तस्मात् सर्वप्रयत्नेन श्राद्धं कुर्याद् विचक्षणः ॥
देवलो ऽपि ।
अरोगः प्रकृतिस्थश् च चिरायुः पुत्रपौत्रवान् ।
अर्थवान् अर्थकामी च श्राद्धकामो भवेद् इह ॥
परत्र च परां तुष्टिं लोकांश् च विविधान् शुभान् ।
श्राद्धकृत् समवाप्नोति यशश् च विपुलं नरः ॥
याज्ञवल्क्यो ऽपि ।
आयुः प्रजां धनं विद्यां स्वर्गं मोक्षं सुखानि च ।</description>
    </item>
    
    <item>
      <title>०२ श्राद्धभेदाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/02_shrAddhabhedAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/02_shrAddhabhedAH/</guid>
      <description>अथ श्राद्धभेदाः
तत्र विश्वामित्रः ।
नित्यं नैमित्तिकं काम्यं वृद्धिश्राद्धं सपिण्डनम् ।
पार्वणं चेति विज्ञेयं गौष्ठ्यं शुद्ध्यर्थम् अष्टमम् ॥
कर्माङ्गं नवमं प्रोक्तं दैविकं दशमं स्मृतम् ।
यात्रास्व् एकादशं प्रोक्तं पुष्ट्यर्थं द्वादशं स्मृतम् ॥
तत्र नित्यनैमित्तिकयोर् लक्षणं पारस्करेणोक्तम् ।
अहन्य् अहनि यच् छ्राद्धं तन् नित्यम् इति कीर्तितम् ।
वैश्वदेवविहीनं तु अशक्तो ऽप्य् उदकेन तु ॥
एकोद्दिष्टं तु यच् छ्राद्धं तन् नैमित्तिकम् उच्यते ।
तद् अप्य् अदैवं कर्तव्यम् अयुग्मान् आशयेद् द्विजान् ॥ इति ।</description>
    </item>
    
    <item>
      <title>०३ श्राद्धाधिकारिनिर्णयः</title>
      <link>https://vishvAsa.github.io/kalpAntaram/smRti-chandrikA/Text/shrAddham/03_shrAddhAdhikArinirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/03_shrAddhAdhikArinirNayaH/</guid>
      <description>अथ श्राद्धाधिकारिनिर्णयः
तत्र बृहस्पतिः ।
प्रमीतस्य पितुः पुत्रैः श्राद्धं देयं प्रयत्नतः ।
ज्ञातिबन्धुसुहृच्छिष्यऋत्विग्भृत्यपुरोहितैः ॥ इति ।
पुत्राभाव इति शेषः । पितुर् ग्रहणं मातुर् अपि प्रदर्शनार्थम् । अत एव सुमन्तुः ।
मातुः पितुः प्रकुर्वीत संस्थितस्यौरसः सुतः ॥ इति ।
एतद् अनुपनीतेनापि कार्यम् । तद् आह सुमन्तुः ।
श्राद्धं कुर्याद् अवश्यं तु प्रमीतपितृको हि यः ।
व्रतस्थो वाव्रतस्थो वा एक एव भवेद् यदि ॥
अव्रतस्थो ऽनुपनीतः । अत एव वृद्धमनुः ।
कुर्याद् अनुपनीतो ऽपि श्राद्धम् एको हि यः सुतः ।</description>
    </item>
    
    <item>
      <title>०४ मातामहश्राद्धाधिकारिनिर्णयः</title>
      <link>https://vishvAsa.github.io/kalpAntaram/smRti-chandrikA/Text/shrAddham/04_mAtAmahashrAddhAdhikArinirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/04_mAtAmahashrAddhAdhikArinirNayaH/</guid>
      <description>अथ मातामहश्राद्धाधिकारिनिर्णयः
तत्र पुलस्त्यः -
मातुः पितरम् आरभ्य त्रयो मातामहाः स्मृताः ।
तेषां तु पितृवच् छ्राद्धं कुर्युर् दुहितृसूनवः ॥
पितृवच् छ्राद्धं पार्वणम् इत्य् अर्थः । तच् च श्राद्धम् आवश्यकम् । अत एव व्यासः ।
पितॄन् मातामहांश् चैव द्विजः श्राद्धेन् तर्पयेत् ।
अनृणश् च पितॄणां तु ब्रह्मलोकं स गच्छति ॥
पुराणे ऽपि ।
कृत्वा तु पैतृकं श्राद्धं पितृप्रभृतिषु त्रिषु ।
कुर्यान् मातामहानां च तथैवानृण्यकारणात् ॥ इति ।
आनृण्यग्रहणं नित्यत्वज्ञापनार्थम् । अत एवाकरणे दोष पुराणे दर्शितः ।</description>
    </item>
    
    <item>
      <title>०५ जीवपितृकश्राद्धनिर्णयः</title>
      <link>https://vishvAsa.github.io/kalpAntaram/smRti-chandrikA/Text/shrAddham/05_jIvapitRkashrAddhanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/05_jIvapitRkashrAddhanirNayaH/</guid>
      <description>अथ जीवपितृकश्राद्धनिर्णयः
तत्र कात्यायनः ।
सपितुः पितृकृत्येषु अधिकारो न विद्यते ।
न जीवन्तम् अतिक्रम्य किंचिद् दद्याद् इति श्रुतिः ॥ इति ।
पितृकृत्येषु श्राद्धेषु पितामहादिसंबन्धेष्व् इत्य् अर्थः । अत्र केषुचिद् अपवादो मैत्रायणीयपरिशिष्टे दर्शितः ।
उद्वाहे पुत्रजनने पित्र्येष्ट्यां सौमिके मखे ।
तीर्थे ब्राह्मण आयाते षड् एते जीवतः पितुः ॥ इति ।
जीवतः पितुः पुत्रस्य षड् एते श्राद्धकाला इत्य् अर्थः । पित्र्येष्ट्यां चातुर्मास्येषु, सौमिके मखे सोमयागादौ पुरोडाशात् पिण्डदाने च । एतत् सागिकाभिप्रायम् । अत एव सुमन्तुः ।</description>
    </item>
    
    <item>
      <title>०६ श्राद्धकालाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/06_shrAddhakAlAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/06_shrAddhakAlAH/</guid>
      <description>अथ श्राद्धकालाः
तत्र याज्ञवल्क्यः ।
अमावास्याष्टका वृद्धिः कृष्णपक्षो ऽयनद्वयम् ।
द्रव्यं ब्राह्मणसंपत्तिः विषुवत् सूर्यसंक्रमः ॥
व्यतीपातो गजच्छाया ग्रहणं चन्द्रसूर्ययोः ।
श्राद्धं प्रति रुचिश् चैव श्राद्धकालाः प्रकीर्तिताः ॥ इति ।
यस्यां तिथौ सूर्याचन्द्रमसोः संनिकर्षः सामावास्या । तस्यां तिथौ श्राद्धम् आवश्यकम् । तथा च लौगाक्षिः ।
श्राद्धं कुर्याद् अवश्यं तु प्रमीतपितृकः स्वयम् ।
इन्दुक्षये मासि मासि वृद्धौ प्रत्यब्दम् एव च ॥ इति ।
इन्दुक्षयो ऽमावास्या । अष्टका मार्गशीर्षादिमासचतुष्टयापरपक्षाष्टम्यः, &amp;ldquo;हेमन्तशिशिरयोश् चतुर्णाम् अपरपक्षाणाम् अष्टमीष्व् अष्टकाः&amp;rdquo; इति शौनकस्मरणात् । अत्रापि श्राद्धम् आवश्यकम्,</description>
    </item>
    
    <item>
      <title>०७ मृताहविषयाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/07_mRtAhaviShayAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/07_mRtAhaviShayAH/</guid>
      <description>अथान्यान्य् अपि मृताहविषयाणि कानिचिद् वचनानि लिख्यन्ते
तत्र गर्गः ।
विवाहादौ स्मृतः सौरो यज्ञादौ सावनः स्मृतः ।
आब्दिके पितृकार्ये ऽपि चान्द्रमासः प्रशस्यते ॥
यज्ञादौ माससंवत्सरसाध्ययज्ञव्रतप्रायश्चित्तक्रियादिष्व् इत्य् अर्थः । तत्र माससाध्ययज्ञाः &amp;ldquo;दर्शपूर्णमसाभ्यां यजेत, मासं वैश्वदेवेन&amp;rdquo; इत्य् एवमादिवाक्यैः विहिताः । माससाध्यव्रतानि मासोपवासादीनि । माससाध्यप्रायश्चित्तकिर्यास् तु,
गोष्ठे वसन् ब्रह्मचारी मसम् एकं पयोव्रतः ।
गायत्रीजपनिरतो मुच्यते स प्रतिग्रहात् ॥
इत्यादिवाक्यविहिताः । संवत्सरसाध्या यज्ञाः गवामयनाद्याः सत्रयागाः । संवत्सरसाध्यव्रतानि तु &amp;ldquo;नाश्नीयात्&amp;rdquo; इत्यादिश्रुतिविहितानि । संवत्सरसाध्याः प्रायश्चित्तक्रियाः द्वादशवार्षिकाद्या द्रष्टव्याः । आब्दिके सांवत्सरिकश्राद्धे । पितृकार्ये षाण्मासिकश्राद्धादौ । अपिशब्दान् माससंवत्सरसाध्ये यज्ञव्यतिरिक्ते सर्वस्मिन् देवकार्ये चान्द्रो मासः प्रशस्यत इत्य् उक्तम् । उक्तं च पितामहेन ।</description>
    </item>
    
    <item>
      <title>०८ काम्यश्राद्धकालाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/08_kAmyashrAddhakAlAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/08_kAmyashrAddhakAlAH/</guid>
      <description>अथ काम्यश्राद्धकालाः
तत्र विष्णुः ।
संक्रान्तिविषुवे चैव विशेषेणायनद्वयम् ।
व्यतीपातो ऽथ जन्मर्क्षं चन्द्रसूर्यग्रहस् तथा ॥
इत्य् एतान् श्राद्धकालांस् तु काम्यान् आह प्रजापतिः ।
श्राद्धम् एतेषु यद् दत्तं तद् आनन्त्याय कल्पते ॥ इति ।
&amp;ldquo;श्राद्धकालान् काम्यान् आह&amp;rdquo; इत्य् अनेन संक्रान्त्यादिकाललक्षणो गुणः काम्यफलसाधको न पुनः श्राद्धलक्षणं कर्मेति दर्शयति । श्राद्धलक्षणकर्मणस् तु काम्यफलं &amp;ldquo;पितॄन् श्राद्धेन तर्पयेत्&amp;rdquo; इति शास्त्रेण दर्शितम् । यथा जातेष्टिः पित्रा क्रियमाणा पुत्रस्य पूतत्वादिकं फलं निष्पादयतीति &amp;ldquo;पूत एव तेजस्व्य् अन्नाद इन्द्रियावी पशुमान् भवति&amp;rdquo; इति शास्त्रप्रमाण्याद् आश्रितम्, तथा पुत्रादिनापि क्रियमाणं श्राद्धं तत्पित्रादीनां तृप्तिरूपं फलं साधयतीति &amp;ldquo;पितॄंच् छ्राद्धेन तर्पयेत्&amp;rdquo; इति शास्त्रप्रामाण्याद् आश्रयणीयम् । संक्रान्त्यादिकाललक्षणगुणसाध्यं फलम् अत्र श्राद्धसाध्यपितृतृप्त्याश्रितातिशयाधिक्यरूपम् इति रात्रिसत्रन्यायेनावगन्तव्यम्,</description>
    </item>
    
    <item>
      <title>०९ गौणश्राद्धकालाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/09_gauNashrAddhakAlAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/09_gauNashrAddhakAlAH/</guid>
      <description>अथ गौणश्राद्धकालाः
तत्र ऋश्यशृङ्गः ।
दैवे पितॄणां श्राद्धे तु आशौचं जायते यदि ।
आशौचादौ व्यतिक्रान्ते तेभ्यः श्राद्धं प्रदीयते ॥
मुख्यकाले पाकोपक्रमात् प्राक् यदा श्राद्धाधिकारिण आशौचं जायते तदा मुख्यकाले प्रत्यासन्ने आशौचेन दूषिते आशौचापगमानन्तरकाल एव पैतृकं कर्म कार्यम् इत्य् अर्थः । यतु तु स्मृत्यन्तरम्,
तद् अहश् चेत् प्रदुष्येत केनचित् सूतकादिना ।
सूतकानन्तरं कुर्यात् पुनस् तद् अहर् एव वा ॥
इति, तत् श्राद्धाहे सूतकेन प्रदुष्टे सूतकानन्तरं कुर्याद् इति पक्षस् तावत् ऋश्यशृङ्गवचनाविरुद्ध एव । &amp;ldquo;पुनस् तद् अहर् एव वा&amp;rdquo; इति पक्षस् त्व् आदिशब्दोक्तनिमित्तान्तरेण विहितमुख्यकालाभावविषय इति पूर्ववचनाविरोधाय कल्पनीयम् । एतच् च पक्षान्तरं क्षयाहे प्रतिमासं क्रियमाणश्राद्धविषयम् । तत्र मासस्पृष्टकालाभावे ऽपि पक्षतिथिमात्रपृष्टस्यापि ग्राह्यत्वात् । अत एव स्मृत्यन्तरम् ।</description>
    </item>
    
    <item>
      <title>१० श्राद्धदेशाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/10_shrAddhadeshAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/10_shrAddhadeshAH/</guid>
      <description>अथ श्राद्धदेशाः
तत्र विष्णुधर्मोत्तरे ।
दक्षिणाप्रवणे देशे तीर्थादौ वा गृहे ऽपि वा ।
भूसंस्कारादिसंयुक्ते श्राद्धं कुर्यात् प्रयत्नतः ॥
तीर्थं ऋषिसेवितं जलम्, तत्समीपे । आदिशब्देन ऋषिसेविताश्रमादि गृह्यते । भूसंस्कारादिसंयुक्ते, भूसंस्कारो गोमयादिलेपनादिः । आदिशब्देन केशाद्यशुचिद्रव्यापसारणं गृह्यते । तथा चओक्तं तत्रैव ।
गोमयेनोपलिप्तेषु विविक्तेषु गृहेषु च ।
कुर्याच् छ्राद्धम् अथैतेषु नित्यम् एव यथाविधि ॥ इति ।
एतेषु पूर्वोक्तेषु गृहेषु गृहादिषु गोमयेनोपलिप्तेषु केशादिद्रव्यवियुक्तेषु श्राद्धं नित्यं कुर्याद् इत्य् अर्थः । मनुर् अपि ।
शुचिं देशं विविक्तं तु गोमयेनोपलेपयेत् ।</description>
    </item>
    
    <item>
      <title>११ काम्यश्राद्धदेशाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/11_kAmyashrAddhadeshAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/11_kAmyashrAddhadeshAH/</guid>
      <description>अथ काम्यश्राद्धदेशाः
तत्र व्यासः ।
पुष्करे त्व् अक्षयं श्राद्धं जपहोमतपांसि च ।
महोदधौ प्रयागे च काश्यां च कुरुजाङ्गले ॥ इति ।
पुष्करे पुष्कराख्यतीर्थे । काशी वाराणसी । कुरुजाङ्गलशब्दौ जनपदविशेषवचनौ । शङ्खो ऽपि ।
वाराणस्यां कुरुक्षेत्रे भृगुतुङ्गे हिमालये ।
नर्मदाबाहुदातीरे सर्वम् आनन्त्यम् अश्नुते ॥
गङ्गाद्वारे प्रयागे वा नैमिशे पुष्करे तथा ।
संनिहत्यां गयायां च दत्तम् अक्षय्यतां व्रजेत् ॥
नैमिशे सरस्वतीतिरवर्तिनि नैमिशारण्ये । संनिहतिः कुरुक्षेत्रवर्ती तीर्थविशेषः । गया प्रसिद्धा । गयाक्षेत्रस्य तु प्रमाणं पुराणे दर्शितम् ।</description>
    </item>
    
    <item>
      <title>१२ भोजनीयतयोक्त-श्रोत्रियादि-ब्राह्मणेषु</title>
      <link>https://vishvAsa.github.io/kalpAntaram/smRti-chandrikA/Text/shrAddham/12_bhojanIyatayokta-shrotriyAdi-brAhmaNeShu/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/12_bhojanIyatayokta-shrotriyAdi-brAhmaNeShu/</guid>
      <description>**अथ भोजनीयतयोक्त-श्रोत्रियादि-ब्राह्मणेषु **
ये दोषसद्भावाद् वर्ज्यास् ते निरूप्यन्ते
अत्र मनुः ।
ये स्तेनाः पतिताः क्लीबा ये च नास्तिकवृत्तयः।
तान् हव्यकव्ययोर् विप्रान् अनर्हान् मनुर् अब्रवीत् ॥
जटिलं चानधीयानं दुर्वालं कितवं तथा ।
याजयन्ति च ये पूगान् तांश् च श्राद्धे न भोजयेत् ॥
चिकित्सकान् देवलकान् मांसविक्रयिणस् तथा ।
विपणेन च जीवन्तो वर्ज्याः स्युर् हव्यकव्ययोः ॥
प्रेष्यो ग्रामस्य राज्ञश् च कुनखी श्यावदन्तकः ।
प्रतिरोद्धा गुरोश् चैव त्यकाग्निर् वार्धुषिस् तथा ॥
यक्ष्मी च पशुपालश् च परिवेत्ता निराकृतिः ।</description>
    </item>
    
    <item>
      <title>१३ श्राद्धदिनात् प्राचीनदिनकृत्यम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/13_shrAddhadinAt_prAchInadinakRtyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/13_shrAddhadinAt_prAchInadinakRtyam/</guid>
      <description>अथ श्राद्धदिनात् प्राचीनदिनकृत्यम्
तत्र वराहपुराणम् ।
वस्त्रशौचादि कर्तव्यं श्वः कर्तास्मीति जानता ।
स्थानोपलेपनं भूमिं कृत्वा विप्रान् निमन्त्रयेत् ॥
दन्तकाष्ठानि विसृजेत् ब्रह्मचारी शुचिर् भवेत् ॥
श्राद्धभूमिं परिगृह्य परिगृहीतस्थानोपलेपनं कृत्वा वस्त्रशुद्ध्यादिकम् अह्नि कर्तव्यम् । रात्रौ तु विप्रान् निमन्त्रयेत् । देवपितृकार्यसंपत्त्यर्थम् अप्रत्याख्येयेन नियोगेनोपकल्पयेद् इत्य् अर्थः । अप्रत्याख्येयो नियोगो निमन्त्रणम् इति गीयते । मदालसावाक्यम् अपि ।
निमन्त्रयीत पूर्वेद्युः पूर्वोक्तान् द्विजसत्तमान् ।
दैवे नियोगे पित्र्ये च तांस् तथैवोपकल्पयेत् ॥
तथैव दैवे नियोगे यूयम्, पित्र्ये नियोगे यूयम् इति विशेषनिर्धारणयैवेत्य् अर्थः । देवलो ऽपि ।</description>
    </item>
    
    <item>
      <title>१४ श्राद्धदिन-पूर्वाह्ण-कृत्यम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/14_shrAddhadina-pUrvAhNa-kRtyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/14_shrAddhadina-pUrvAhNa-kRtyam/</guid>
      <description>अथ श्राद्धदिन-पूर्वाह्ण-कृत्यम्
तत्र प्रचेताः ।
श्राद्धभुक् प्रातर् उत्थाय प्रकुर्याद् दन्तधावनम् ।
श्राद्धकर्ता न कुर्वीत दन्तानां धावनं बुधः ॥
किं तर्हि श्राद्धकर्ता कुर्याद् इत्य् अपेक्षिते देवलः ।
तथैव यन्त्रितो दाता प्रातः स्नात्वा सहाम्बरः ।
आरभेत नवैः पात्रैर् अन्नारम्भं च बान्धवैः ॥
तथैव श्राद्धकर्तुः उक्तनियमानतिक्रमेणैव यन्त्रितो नियतः अन्नारम्भं श्राद्धार्थान्नपाकारम्भम् आरभेत कुर्याद् इत्य् अर्थः । नवैः पात्रैः अनुपहतैः पाकोपयोगिभिर् भाण्डैः बान्धवैः पाकोपयोगिभिर् भाण्डैः बान्धवैः पाकोपयोगिभिर् उपेतः दाता श्राद्धादिकारी । पाके श्राद्धाधिकारिणा यत् प्रथमं कर्तव्यं तद् आह उशनाः - &amp;ldquo;गोमयोदकैर् भूमिभाजनभाण्डशौचं कुर्यात्&amp;rdquo; इति । गोमयानुलेपनेन महानसभूमिशुद्धिं कुर्यात् । उदकैर् अभ्युक्षणाहरणप्रकरणोक्तप्रकारेणाहूतैः भाजनानां गौधूमपिष्टादिप्रक्षेपणार्थानां शुद्धिं कुर्याद् इत्य् अर्थः । महानसभूमिसंस्कारानन्तरम् आह देवलः ।</description>
    </item>
    
    <item>
      <title>१५ श्राद्धकर्मणि वर्ज्यद्रव्याणि</title>
      <link>https://vishvAsa.github.io/kalpAntaram/smRti-chandrikA/Text/shrAddham/15_shrAddhakarmaNi_varjyadravyANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/15_shrAddhakarmaNi_varjyadravyANi/</guid>
      <description>अथ श्राद्धकर्मणि वर्ज्यद्रव्याणि
तत्र मदालसावाक्यम् ।
यच् चोत्कोचादिना प्राप्तं पतिताद् यद् उपार्जितम् ।
अन्यायकन्याशुल्कोत्थं द्रव्यं चात्र विगर्हितम् ॥
पित्रर्थम् एव मे यच्छेत्य् उक्त्वा यच् चाप्य् उपार्जितम् ।
तद् वर्जनीयं विद्वद्भिः तत् तद् वै श्राद्धकर्मणि ॥
उत्कोचादिना स्पृहाहेतुना स्तेयादिना । अन्यायकन्याशुल्कं गोमिथुनाद् अधिककन्याशुल्कम्, तेन प्राप्तम् अन्यायकन्याशुल्कोत्थम् । अत्र श्राद्धकर्मणि विगर्हितं वर्ज्यम् इत्य् अर्थः । व्यासो ऽपि वर्ज्यम् आह ।
वेदविक्रयजं नेष्टं स्त्रिया यच् चार्जितं धनम् ।
न देयं पितृदेवेभ्यो यच् च क्लीबाद् उपार्जितम् ॥</description>
    </item>
    
    <item>
      <title>१६ नित्यभोजने वर्ज्यद्रव्यविषयाणि</title>
      <link>https://vishvAsa.github.io/kalpAntaram/smRti-chandrikA/Text/shrAddham/16_nityabhojane_varjyadravyaviShayANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/16_nityabhojane_varjyadravyaviShayANi/</guid>
      <description>**अथ प्रसङ्गान् नित्यभोजने वर्ज्यद्रव्यविषयाणि **
कानिचिद् वचनानि लिख्यन्ते
तत्र देवलः ।
अभोज्यं प्राहुर् आहारं शुक्तं पर्युषितं तथा ।
अन्यत्र मधुसक्तुभ्यां भक्षेभ्यः सर्पिषो गुडात् ॥
अत्र शुक्तपदस्यार्थो बृहस्पतिना दर्शितः ।
अत्यम्लं शुक्तम् अख्यातं निन्दितं ब्रह्मवादिभिः । इति ।
अस्यायम् अर्थः - यद् ओदनसूपादिकं स्वतो ऽनम्लम् ईषदम्लं वा ह्य् अस्तनम् अद्यतनं वा दीर्घकालस्थितिभ्यां वा निजरसं हित्वात्यर्थम् अम्लीभवति तद् एव लोके शुक्तम् आख्यातं निसर्गतो ऽत्यम्लं काञ्जिकादिद्रव्यम् इति । पर्युषितम् अग्निपक्वं सद् रात्र्यन्तरितं सदा अभोज्यं श्राद्धभोजन इव नित्यभोजनादाव् अप्य् अभोज्यम् इत्य् अर्थः । मध्वादिकं पर्युषितम् अपि भोज्यम् इति । भक्षा अपूपादयः । मधुनो ऽपि सुरसत्वाय गुडवद् एव पाकः क्रियते न भोजनदिनाद् अन्येद्युः पक्वं मधु पर्युषितं भवति ।</description>
    </item>
    
    <item>
      <title>१७ तृप्त्य्-अतिशय-हेतु-भूत-द्रव्यम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/17_tRpty-atishaya-hetu-bhUta-dravyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/17_tRpty-atishaya-hetu-bhUta-dravyam/</guid>
      <description>**अथ श्राद्धे तृप्त्य्-अतिशय-हेतु-भूत-द्रव्यविषयाणि **
कानिचिद् वचनानि लिख्यन्त
तत्र मनुः ।
हविर् यच् चिररात्राय यच् चानन्त्याय कल्पते ।
पितृभ्यो विधिवद् दत्तं तत् प्रवक्ष्याम्य् अशेषतः ॥
यद् धविः पितृभ्यो विधिवद् दत्तं चिररात्राय कल्पते चिलकालानुस्यूतपितृतृप्तये, यच् चानन्त्याय अत्यन्तविरकालानुस्यूतपितृतृप्तये कल्पते, तथाभूतहविर् इदानीं प्रवक्ष्यामीत्य् अर्थः, तत्र तावत् प्रतिज्ञातं क्रमेण यच् चिररात्राय कल्पते तद् आह स एव ।
तिलैर् व्रीहियवैर् माषैर् अद्भिर् मूलफलेन वा ।
दत्तेन मासं प्रीयन्ते विधिवत् पितरो नृणाम् ॥
तिलादिचतुष्टयग्रहणं ग्राम्यौषधीनां सप्तानाम् उपलक्षणार्थम् । तत्र ग्राम्याभिर् ओषधीभिः मासं प्रीयन्ते । तासां पुष्कलानाम् अभावे किंचिद् अन्नसहितैरवादिभिर् मासं प्रीयन्त इत्य् अर्थः । तथा च कात्यायनः - &amp;ldquo;ग्राम्याभिर् ओषधीभिर् मासं तृप्तिः, तदलाभे मूलफलैर् अद्भिर् वा सहान्नेनोत्तरास् तर्पयन्ति&amp;rdquo; इति । उत्तरा मूलफलापः, ताः सहैव किंचिद् अन्नेन मासं तर्पयन्ति, न केवला इत्य् अर्थः । मार्कण्डेयो ऽपि ।</description>
    </item>
    
    <item>
      <title>१८ श्राद्धदिनपूर्वाह्णकृत्यशेषः</title>
      <link>https://vishvAsa.github.io/kalpAntaram/smRti-chandrikA/Text/shrAddham/18_shrAddhadinapUrvAhNakRtyasheShaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/18_shrAddhadinapUrvAhNakRtyasheShaH/</guid>
      <description>पूर्वाह्णकृत्यस्य शेषम् उच्यते
तत्र मार्कण्डेयः ।
अह्नः षट्सु मुहूर्तेषु गतेषु त्व् अथ तान् द्विजान् ।
प्रत्येकं प्रेषयेत् प्रेष्यान् प्रदायामलकोदकम् ॥
द्वादशघटिकाभ्य ऊर्ध्वं निमन्त्रितब्राह्मणानां स्नानार्थं परिचारकाणां हस्तेष्व् आमलककल्कं प्रदाय निमन्त्रितब्राह्मणेभ्यः प्रत्येकं दीयताम् इति तान् द्विजान् प्रति ब्राह्मणान् प्रेषयेद् इत्य् अर्थः । एतद् आमलककल्कदानं प्रतिषिद्धतैलासु तिथिषु द्रष्टव्यम् । तास्व् अप्य् अमावास्याव्यतिरिक्तासु देयम् &amp;ldquo;धात्रीफलैर् अमावास्यायां न स्नायात्&amp;rdquo; इत्य् आमलकोदकस्नानस्याप्य् अमावास्यायां निषेधात् । अनिषिद्धतैलायां तु द्वितीयादितिथौ स्नानार्थं तैलादि देयम् इत्य् आह कात्यायनः ।
तैलम् उद्वर्तनं स्नानं दन्तधावनम् एव च ।</description>
    </item>
    
    <item>
      <title>१९ श्राद्धदिनापराह्णकृत्यम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/19_shrAddhadinAparAhNakRtyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/19_shrAddhadinAparAhNakRtyam/</guid>
      <description>अथ श्राद्धदिनापराह्णकृत्यम्
तत्र मार्कण्डेयः ।
स्नातः स्नातान् समाहूतान् स्वागतेनार्चयेत् पृथक् । इति ।
स्नातान् द्विजान् प्रेष्यैः समाहूतान् अपराह्णे स्वगृहम् आगतान् स्वागतेनार्चयेत् पृथक् उत्थाय कृताञ्जलिः पृथक् पृथक् स्वागतम् इति ब्रूयाद् इत्य् अर्थः । तथा च शङ्खः - &amp;ldquo;प्रयतो ऽपराह्णे शुचिः शुक्लवासा दर्भहस्तः स्वागतम् इति ब्रूयात्&amp;rdquo; इति । प्रयतः शुचिर् इति पदद्वयं बाह्याभ्यन्तररूपद्विविधशुद्धियुक्तो यथा स्याद् इत्य् एवमर्थम् । अपराह्णशब्दो ऽत्र द्वेधा विभक्तस्याह्न आवर्तनाद् उपरितनभागे प्रयुक्तः, एवंभूत एवापराह्णः श्राद्धविषये ग्राह्य इत्य् अपराह्णनिर्णये प्राग् एव समर्थितत्वात् । अत्रापि शयाह्नव्यतिरिक्तापराह्णो ग्राह्यः,</description>
    </item>
    
    <item>
      <title>२० अवान्तर-संकल्पादि-कृत्यम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/20_avAntara-saMkalpAdi-kRtyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/20_avAntara-saMkalpAdi-kRtyam/</guid>
      <description>अथावान्तर-संकल्पादि-कृत्यम्
तत्र पुराणम् ।
श्राद्धभूमौ गयां ध्यात्वा ध्यात्वा देवं गदाधरम् ।
ताभ्यां चैव नमस्कृत्य ततः श्राद्धं प्रवर्तयेत् ॥
श्राद्धावान्तरसंकल्पं कुर्याद् इत्य् अर्थः । अत्रावान्तरसंकल्पः उपविष्टब्राह्मणानुज्ञालाभार्थम्, तथा च तत्रैवोक्तम् ।
उभौ हस्तौ समौ कृत्वा जानुभ्याम् अन्तरे स्थितौ ।
सप्रश्रयश् चोपविष्टान् सर्वान् पृच्छेत् द्विजोत्तमान् ॥
नमस्काराञ्जलिकरणाद् उभौ हस्तौ समौ जान्वोर् अन्तरे यथा स्थितौ स्यातां तथा कृत्वा सप्रश्रयः नमस्काराञ्जलिबन्धनादिविनयसंपन्नो निमन्त्रितान् उपविष्टान् द्विजोत्तमान् सर्वान् पृच्छेद् इत्य् अन्वयः । कथं पृच्छेत् कथं च तैर् उत्तरं देयम् इत्य् अपेक्षिते तत्रैवोक्तम् ।</description>
    </item>
    
    <item>
      <title>२१ वैश्वदैविकार्चनविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/21_vaishvadaivikArchanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/21_vaishvadaivikArchanavidhiH/</guid>
      <description>अथ वैश्वदैविकार्चनविधिः
तत्र याज्ञवल्क्यः ।
यवैर् अन्ववकीर्याथ भाजने सपवित्रके ।
शन् नो देव्या अपः क्षिप्त्वा यवोसीति यवांस् तथा ॥ इति ।
अयम् अर्थः - वैश्वदैविकब्राह्मणयोः पादाद्यङ्गेषु यवान् समारोप्य &amp;ldquo;विश्वेदेवाः शृणुत&amp;rdquo; इत्यादिकं जपित्वा अर्घ्यभाजने द्वे उत्ताने निधाय तत्रैकैकस्मिन् भाजने द्विदर्भम् एकैकं पवित्रं प्रागग्रम् उदगग्रं वा निधाय &amp;ldquo;शन् नो देवीर् अभिष्टये&amp;rdquo; इत्य् ऋचा प्रतिपात्रं जलं निषिच्य,
यवोऽसि धान्यराज् त्वं वारुणो मुधुसंयुतः (?) ।
निर्णोदः सर्वपापानां पतित्रम् ऋषिभिः कृतम् ॥
इति मन्त्रेण यवान् प्रतिपात्रं प्रक्षिपेत् । तथान्यद् अपि गन्धादिकं क्षिपेद् इति । अत्राद्यपादस्यार्थो मत्स्यपुराणे स्पष्टम् उक्तः ।</description>
    </item>
    
    <item>
      <title>२२ पैतृकार्चनविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/22_paitRkArchanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/22_paitRkArchanavidhiH/</guid>
      <description>अथ पैतृकार्चनविधिः
तत्र देवलः ।
द्विजातयो यथाप्रोक्ता नियताः स्युर् उदङ्मुखाः ।
पूजयेद् यजमानस् तु विधिवद् दक्षिणामुखः ॥
याज्ञवल्क्यो ऽपि ।
अपसव्यं ततः कृत्वा पितॄणाम् अप्रदक्षिणम् । इति ।
वैश्वदेवार्थम् उपवीतत्वेन स्थितं यज्ञसूत्रं ततो वैश्वदैविकार्चनानन्तरम् अपसव्यं प्राचीनावीतं कृत्वा पितॄणाम् उपचारभूतासनादिपदार्थान् अप्रदक्षिणं कुर्याद् इत्य् अर्थः । यद्य् अपि वैश्वदैविकासनदानानन्तरं पैत्रृकासनदानं वैश्वदैविकावाहनानन्तरं पैतृकावाहनम् इत्य् एवं पदार्थानुसमयेनैवासनावाहनार्घ्यगन्धुपुष्पधूपदीपाच्छादनाख्याः पदार्थाः वैस्वदैविकाः पैतृकाश् च अनुष्ठेयाः, न तु वैश्वदैविकासनाद्याच्छादनान्तपदार्थकाण्डाद् ऊर्ध्वं पैतृकासनादिपदार्थानां पदार्थानुसमयेनानुष्ठानम्, अन्याय्यत्वात् । तथाप्य् अत्र वैश्वदैविकपदार्थानां काण्डानुसमयेनानुष्ठानस्य वाचनिकत्वात् तथैवानुष्ठानं कार्यम्, वाचनिकत्वं च &amp;ldquo;अपसव्यं ततः कृत्वा&amp;rdquo; इत्यादिना वचनेन वैश्वदेविकार्चनपदार्थकाण्डाद् ऊर्ध्वं पैतृकार्चनविधानात् सिद्धम् । कथं पुनः पैतृकार्चनम् इत्य् अपेक्षिते स एवाह ।</description>
    </item>
    
    <item>
      <title>२३ अर्घ्याद्युपचारविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/23_arghyAdyupachAravidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/23_arghyAdyupachAravidhiH/</guid>
      <description>अथार्घ्याद्युपचारविधिः
अत्र पुराणम् ।
सौवर्णराजताम्भोजमणिपात्राण्य् अथापि वा ।
अर्घार्थं संस्करोत्य् एव शुभपत्रपुटादि वा ॥
अर्घार्थम् अर्घ्योदकस्थापनार्थं दर्भेष्व् आसादनप्रोक्षणाभ्यां सौवर्णादिषु यथालाभम् अन्यतमानि पात्राणि संस्कुर्याद् एवेत्य् अर्थः । पत्रपुटादीत्य् आदिशब्देन चमसादिकं गृह्यते । अत एव विष्णुः - &amp;ldquo;दक्षिणाग्रेषु दर्भेषु चमसेषु दक्षिनापवर्गेषु त्रिषु पवित्रान्तर्हितेषु अप आसिंचेत् ऽशं नो देवीःऽ &amp;quot; इति । दक्षिणाग्रेषु दर्भेषु दक्षिणापवर्गतयासादितेषु चमसाद्यर्घ्यपात्रेषु त्रिषु पवित्रान्तर्हितेषु शं नो देवीर् इति मन्त्रेण प्रतिपात्रम् अपो निनयेद् इत्य् अर्थः । प्रचेता अपि - &amp;ldquo;यज्ञियवृक्षचमसेषु पवित्रान्तर्हितेष्व् एकैकस्मिन् अप आसिञ्चेत्&amp;rdquo; इति । शौनको ऽपि - &amp;ldquo;तैजसाश्ममयमृन्मयेषु पात्रेष्व् एकद्रव्येष्व् अनेकद्रव्येषु वा दर्भान्तर्हितेष्व् अपः प्रदाय सं नो देवीर् अभिष्टये इत्य् अनुमन्त्रितान् तिलान् आवपति, ऽतिलोसि पितृदेवत्यो गोसवओ देवनिर्मितः । पत्नवद्भिः पृक्तः स्वधया पितृन् इमान् लोकान् प्रीणयाहि नः स्वधा नमःऽ &amp;quot; इति । तैजसं कांस्यादिमयम् । अश्ममयं मरकतादिमणिमयम् । एकद्रव्येषु कांस्यराजतताम्रादीनाम् अन्यतेमेषु । अनेकद्रव्येषु कांस्यादिनानाद्रव्यमयेषु वा । दर्भान्तर्हितेषु पवित्रान्तर्हितेषु । । शं नो देवीर् इति मन्त्रेणापो निनीयानुमन्त्रितासु पूर्वोक्तमन्त्रेण नीतास्व् अप्सु तिलो ऽसीति मन्त्रेण तिलान् प्रक्षिपेद् इत्य् अर्थः । पात्रेष्व् इति बहुवचनं त्रिष्व् एवावतिष्ठते, प्रकृतिभूते त्रिदेवताके श्राद्धे प्रतिदैवतम् एकैकपात्रविधिपरत्वात् । अत एव प्रचेतसा &amp;ldquo;त्रीण्य् एवोदपात्राणि&amp;rdquo; इत्य् उक्तम् । पित्रादीनां त्रयाणाम् एकैकस्यानेकब्राह्मणनियोगजे सर्वेषाम् एकब्राह्मणनियोजने ऽपि श्राद्धस्य त्रिदेवताकत्वात् त्रीण्य् एवोदपात्राणि न तु ब्राह्मणसंख्यया संख्यातानीत्य् अर्थः । अत एव तिलैस् तथेत्य् अधिकृत्य वैजावापेनोक्तम् ।</description>
    </item>
    
    <item>
      <title>२४ अग्नौकरणविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/24_agnaukaraNavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/24_agnaukaraNavidhiH/</guid>
      <description>अथाग्नौकरणविधिः
तत्र कात्यायनः ।
गन्धान् ब्रह्माणसात् (?) कृत्वा पुष्पाण्य् ऋतुभवानि च ।
धूपं चैवानुपूर्वेण अग्नौ कुर्याद् अतः परम् ॥
ऋतुभवानि पुष्पाणि स्वोद्भवकालत्वेन प्रसिद्धवसन्तादिकालप्रभवानि । चशब्दो ऽनुक्तसमुच्चयार्थः । एवं चायम् अर्थः - गन्धपुष्पालंकारधूपाच्छादनानि ब्राह्मणार्थानि कृत्वानन्तरम् अग्नौकरणाख्यं कर्म कुर्याद् इति । कथं कुर्याद् इत्य् अपेक्षिते हारीतः - &amp;ldquo;अथोद्धृतान्नः पङ्क्तिमूर्धनि सर्वान् प्र्च्छत्य् अग्नौ करिष्ये&amp;rdquo; इति । निगमो ऽपि - &amp;ldquo;अन्नम् उद्धृत्याभिघार्याग्नौ करिष्य इति पृच्छति&amp;rdquo; इति । विष्णुपुराणे ऽपि ।
अग्नौ करिष्य इत्य् उक्त्वा तैर् उक्तः क्रियताम् इति ।</description>
    </item>
    
    <item>
      <title>२५ उभय-विधाग्नौ-करणार्थाग्नि-निर्णयः</title>
      <link>https://vishvAsa.github.io/kalpAntaram/smRti-chandrikA/Text/shrAddham/25_ubhaya-vidhAgnau-karaNArthAgni-nirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/25_ubhaya-vidhAgnau-karaNArthAgni-nirNayaH/</guid>
      <description>अथोभयविधाग्नौकरणार्थाग्निनिर्णयः
तत्र याज्ञवल्क्यः ।
कर्म स्मार्तं विवाहाग्नौ कुर्वीत प्रत्यहं गृही ।
दायकालाहृते वापि श्रौतं वैतानिकाग्निषु ॥
स्मार्तं कर्म औपासनहोमवैश्वदेवकरणाग्नौकरणादिकम् । विवाहाग्नौ विवहकालोत्पन्नौपासनाग्नौ । दायकालाहृते दायकाले वैश्यादिकुलाद् आहृत्योत्पादिते औपासनाग्नौ कुर्वीतेत्य् अर्थः । सर्वाधाने औपासनासंभवे त्व् आपस्तम्बोक्ताग्नौकरणहोमस्य लोपः, न तु वैतानिकाग्नाव् अनुष्ठानम्, &amp;ldquo;श्रौतं वैतानिकाग्निषु&amp;rdquo; इत्य् अभिधानात् । न तु लौकिके, देवतादेर् इवाग्नेर् अपि प्रतिनिध्यभावात् । अत एव सर्वाधानेनौपासनासंभवे धूर्तस्वामिनोक्तम् - &amp;ldquo;श्राद्धम् ऊर्ध्वं होमात् कर्तव्यं ब्राह्मणस् त्व् आहवनीयार्थे इति तस्यापि प्रधानत्वात्&amp;rdquo; इति । तस्यापि होमाद् ऊर्ध्वं क्रियमाणस्यान्नप्रदानलक्षण्श्राद्धस्यापीत्य् अर्थः । पितृयज्ञधर्मकाग्नौकरणस्य तु सर्वाधानेनौपासनाभावे ऽपि न निवृत्तिः &amp;ldquo;कर्म स्मार्थं विवाहग्नौ&amp;rdquo; इत्यादिनोपदिष्टौपासनाग्न्यभावे ऽपि &amp;ldquo;पितृयज्ञवत्&amp;rdquo; इत्य् अतिदेशतःप्रातदक्षिणाग्नेः संभवाद् दक्षिणाग्नाव् अनुष्ठानम् । अनेनैवाभिप्रायेण मार्कण्डेयेनोक्तम् ।</description>
    </item>
    
    <item>
      <title>२६ परिवेषणविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/26_pariveShaNavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/26_pariveShaNavidhiH/</guid>
      <description>अथ परिवेषणविधिः
तत्रादाव् अमत्राणि सति संभवे श्रेष्ठानि संपाद्यानि । दैवे सौवर्णानि श्रेष्ठानि । पित्र्ये राजतानि । तथा च श्रेष्ठानीत्य् अनुवृत्ताव् अत्रिः ।
भोजने हेमरूप्याणि दैवे पित्र्ये यथाक्रमम् । इति ।
एतेषाम् अलाभे विष्णुः - &amp;ldquo;तैजसानि पात्राणि दद्यात्&amp;rdquo; इति । तैजसानि कांस्यताम्रादीनि । तेषाम् अलाभे पालाशपर्णनिर्मितानि,
पालाशेभ्यो विना न स्युः पर्णपात्राणि भोजने ।
इत्य् अत्रिणाभिधानात् । पर्णपात्रपक्षे ऽपि घृतादिद्रव्यधारणार्थं तैजसानि सति संभवे संपाद्यानि, &amp;ldquo;घृतादिदाने तैजसानि पात्राणि&amp;rdquo; इति विष्णुस्मरणात् । तेषाम् अभावे पालाशपर्णनिर्मितपत्रपुटानि घृतादिधारणार्थानि भवन्ति न कदाचिन् मृन्मयपात्राणि,</description>
    </item>
    
    <item>
      <title>२७ निमन्त्रितब्राह्मणविषयान्तरम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/27_nimantritabrAhmaNaviShayAntaram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/27_nimantritabrAhmaNaviShayAntaram/</guid>
      <description>**अथान्यान्य् अपि निमन्त्रितब्राह्मणविषयाणि **
कानिचिद् वचनानि लिख्यन्ते
तथा च प्रचेताः ।
पीत्वापोशनम् अश्नीयात् पात्रदत्तम् अगर्हितम् ।
सर्वेन्द्रियाणां चापल्यं न कुर्यात् पाणिपादयोः ॥
इन्द्रियादिषु चापल्यं भोजनार्थव्यापाराद् अभ्यधिकव्यापारः । तस्मिंस् तु कृते भुक्तम् अन्नं न पितॄन् प्रीणातीत्य् आह हारीतः ।
उद्धृत्य पाणी विहसन् सक्रोधो विस्मयान्वितः ।
श्राद्धकाले तु यत् भुङ्क्ते न तत् प्रीणाति वै पितॄन् ॥
बोधायनो ऽपि ।
पादेन पादम् आक्रम्य यो भुङ्क्ते ऽनापदि द्विजः ।
नैवासौ भोज्यते श्राद्धे निराशाः पितरो गताः ॥</description>
    </item>
    
    <item>
      <title>२८ अन्नकिरणादिविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/28_annakiraNAdividhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/28_annakiraNAdividhiH/</guid>
      <description>**अथान्नकिरणादिविधिः **
तृप्तिं भुद्ध्वान्नम् आदाय सतिलं पूर्ववज् जपेत् ।
तृप्तिं पृच्छेत् ॥॥॥॥॥॥॥॥॥॥॥। ॥ इति ।
पूर्ववज् जपेद् इत्यादेर् अर्थः कात्यायनेन प्रपञ्चितः - &amp;ldquo;गायत्रीं मधु मध्व् इति च जपित्वा तृप्याः स्थ इति पृच्छति&amp;rdquo; इति । एवं पृष्टाः ते विप्राः तृप्ताः स्मः, इत् ब्रूयुः,
तृप्ताः स्थ इति पृष्टास् ते ब्रूयुस् तृप्ताः स्म इत्य् अपि ।
इति व्यासस्मरणात् । तृप्ताः स्मः इत्य् उक्ते अनन्तरं ब्राह्मण्डपुराणम् ।
प्रोक्ष्य भूमिम् अथाद्भिस् तु भूमौ पितृपरायणः ।</description>
    </item>
    
    <item>
      <title>२९ पिण्डदानविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/29_piNDadAnavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/29_piNDadAnavidhiH/</guid>
      <description>अथ पिण्डदानविधिः
तत्र मनुः ।
पिण्डनिर्वापणं केचित् पुरस्ताद् एव कुर्वते । इति ।
ब्राह्मणभोजनात् पुरस्तात् तेषाम् अर्चनानन्तरम् अग्नौकरणानन्तरं वा पिण्डनिर्वापणं केचित् कुर्वत इत्य् अर्थः । एवम् एव स्मृत्यन्तरेषु भोजनात् पुरस्तात् पिण्डनिर्वापणस्य कालद्वयदर्शनात् । केचिद् इति वचनाद् अपरे ब्राह्मणभोजनात् परस्ताद् आचमनात् प्राग् ऊर्ध्वं वा (ब्राह्मणविसर्जनाद् पूर्वं वा) (?) पिण्डनिर्वपणम् कुर्वत इत्य् अवगम्यते, स्मृत्यन्तरेषु ब्राह्मणभोजनाद् ऊर्ध्वम् एव कलद्वयदर्शनात् । अत्र यथास्वशाखं व्यवस्था । तथा च स्मृत्यन्तरम् ।
मुनिभिर् भिन्नकालेषु पिण्डदानं तु यत् स्मृतम् ।</description>
    </item>
    
    <item>
      <title>३० पितृ-यज्ञ-धर्मक-पिण्ड-दान-प्रयोगः</title>
      <link>https://vishvAsa.github.io/kalpAntaram/smRti-chandrikA/Text/shrAddham/30_pitR-yajna-dharmaka-piNDa-dAna-prayogaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/30_pitR-yajna-dharmaka-piNDa-dAna-prayogaH/</guid>
      <description>अथ पितृ-यज्ञ-धर्मक-पिण्ड-दान-प्रयोगः
अथोपदेशातिदेशसंकलनतया संपन्नः पिण्डदानप्रयोग उच्यते । श्राद्धार्थपाकसिद्धात् सर्वविधाद् अन्नात् षट्पिण्डपर्याप्तं किंचिद् अभ्यधिकम् अन्नं पात्रान्तरे समुद्धृत्य शेषम् अप्य् अस्ति किं क्रियताम् इति पृष्ट्वा इष्टैः संहोपभुज्यताम् इत्य् एवंविधम् अनुज्ञारूपम् उत्तरं विप्रदत्तं श्रुत्वा अनन्तरं स्फ्येन दर्भैर् वा &amp;ldquo;अपहता असुरा रक्षांसि पिशाचा वेदिषदः&amp;rdquo; इति मन्त्रेण सव्योत्तराभ्यां पाणिभ्यां पिण्डस्थाने दक्षिणाप्राचीम् एकां रेखां कृत्वा ततो दक्षिणतो द्वितीयां रेखां प्रथमरेखावत् कुर्यात् । ततो रेखाद्वयसमीपभूमाव् उद्धननं कृत्वा तूष्णीं द्विर् अभ्युक्ष्य सकृदाच्छिन्नम् उपमूललूनं बर्हिर् दक्षिणाप्रागग्रं दक्षिणाग्रं वा पृथक् पृथग् रेखाद्वये संस्तीर्य दक्षिणेन हस्तेन पितृतीर्थेन प्रथमरेखागतबर्हिषि पिण्डस्थाने &amp;ldquo;शुन्धन्तां पितरः शुन्धन्तां पितामहाः शुन्धन्तां प्रपितामहाः&amp;rdquo; इति त्रिभिर् मन्त्रैस् तिलमिश्रम् उदकं निनीय द्वितीयरेखागतबर्हिषि पिण्डस्थानेषु &amp;ldquo;शुन्धन्तां मातामहाः शुन्धन्तां मातुःपितामहाः शुन्धन्तां मातुःप्रपितामहाः&amp;rdquo; इति मन्त्रैर् तिलमिश्रम् उदकं निनयेत् । अथ वा प्रथमरेखायाम् &amp;ldquo;पितर् अमुकगोरामुकशर्मन् अवनेनिङ्क्ष्व, पितामहामुकगोत्रामुकशर्मन्न् अवनेनिङ्क्ष्व, प्रपितामहामुकगोरामुकशर्मन्न् अवनेनिङ्क्ष्व&amp;rdquo; इति मन्त्रैर् निनयेत् । द्वितीयरेखायां &amp;ldquo;मातामहामुकगोत्रामुकशर्मन्न् अवनेनिङ्क्ष्व, मतुःपितामहामुकगोत्रामुकशर्मन्न् अवनेनिङ्क्ष्व, मातुःप्रपितामहामुकगोत्रामुकशर्मन्न् अवनेनिङ्क्ष्व&amp;rdquo; इत् मन्त्रैर् निनयेत् । ततो दक्षिणामुखः सव्यं जान्व् आच्य घृतमधुतिलमिश्रम् अन्नं पूर्वप्रकरणोक्तार्द्रामलकाद्यन्यतमप्रमाणकं पिण्डं कृत्वा &amp;ldquo;एतत् ते पितर् अमुकगोत्रामुकशर्मन् ये च त्वाम् अनु&amp;rdquo; इत्य् उक्त्वा पित्रे ऽमुकगोत्रायाम् अमुकशर्मणे वसुरूपाय सपत्नीकायेदम् अन्नं न ममेत्य् उक्त्वा प्रथमपिण्डस्थाने अवाचीनपाणिना प्रक्षिपेत् । एतत् ते पितामहामुकगोत्रामुकशर्मन् ये च त्वम् अन्व् इत्य् उक्त्वा पितामहायामुकगोत्रायामुकशर्मणे प्रजापतिरूपाय सपत्नीकायेदम् अन्नं न ममेत्य् उक्त्वा द्वितीयस्थाने द्वितीयपिण्डं प्रक्षिपेत् । एवम् एतत् ते प्रपितामह अमुकगोत्रामुकशर्मन् ये च त्वाम् अन्व् इत्य् उक्त्वा प्रपितामहायामुकगोत्रायामुकशर्मणे ऽग्निरूपाय सपत्नीकायेदम् अन्नम् इत्य् उक्त्वा तृतीयस्थाने त्र्तीयं पिण्डं प्रक्षिपेत् । एते च पिण्डाः दक्षिणापवर्गा दक्षिणाप्रागपवर्गा वा बर्हिःस्तरणानुसारेण कार्याः । ततो द्वितीयरेखायाम् एवम् एव पिण्डस्थानेxउ पिण्डान् प्रक्षिपेत् । एतत् ते मातामह अमुकगोत्रामुकशर्मन् ये च त्वाम् अनु इत्य् उक्त्वा मातामहायामुकगोत्रायामुकशर्मणे वरुणरूपाय सपत्नीकायेदं न ममेति प्रथमपिण्डे विशेषः । मातुःपितामहमातुःप्रपितामहयोः प्रजापत्यग्निरूपाभ्याम् इदं न ममेति पिण्डान् प्रक्षिपेत् । एते च पिण्डः दक्षिणावपर्गाः दक्षिणाप्रागपवर्गा वा बर्हिःस्तरणानुसारेण कार्याः । एवम् आश्वलायनमतानुसारेण पिण्डदानमन्त्रा दर्शिताः । कात्यायनादिमतानुसारेण पिण्डदान्मन्त्राः पूर्वप्रकरण् एव दर्शिताः । तन्मतानुसारिभिर् इहाप्य् अनुसंधेयाः । एवं पिण्डान् दत्वा रेखायाम् आस्तीर्णे बर्हिषि &amp;ldquo;अत्र पितरो मादयध्वम्&amp;rdquo; इत्य् एतावन्मात्रेण हस्तलेपनिर्मार्जनं कृत्वा &amp;ldquo;अत्र पितरो मादयध्वं यथाभागम् आवृषायध्वम्&amp;rdquo; इत्य् उक्त्वा, अप्रदक्षिणावर्तनेनोदङ्मुखो भूत्वा यथाशक्त्य् अनुच्छ्वसन्न् आसित्वाभिषर्यावृत्य &amp;ldquo;अमी मदन्त पितरो यथाभागम् आवृषायीषथ&amp;rdquo; इति षट्पिण्डान् सकृद् एव अनुमन्त्र्य उच्छ्वसेत् । ततस् तूष्णीं पिण्डपात्रस्थशेषम् अवघ्राय प्रक्षालनोदकेन &amp;ldquo;शुन्धन्ताम् पितरः&amp;rdquo; इत्यादिभिः षड्भिर् मन्त्रैः पितः अमुकगोत्र अमुकशर्मन् अवनेनिङ्क्ष्व इत्यादिभिः षड्भिर् मन्त्रैः षट्सु पिण्डेषु पूर्ववद् अवनेजनं क्र्त्वा पिण्डपात्रम् अधोमुखं कुर्यात् । ततो ऽमुकगोत्र अमुकशर्मन् अभ्यङ्क्ष्वेति यथानामधेयं षट्सु पिण्डेषु तैलं दत्वा अमुकशर्मन् अङ्क्ष्वेत्य् यथानामधेयं षट्सु पिण्डेषु अञ्जनं दद्यात् । &amp;ldquo;एतद् वः पितरो वासो मानोतोन्यत् पितरो युङ्ध्वम्&amp;rdquo; इतिमन्त्रेण वासोदशादिकं षट्पिण्डेषु दद्यात् । ततस् तूष्णीम् अर्घ्यगन्धमाल्यधूपदीपसार्ववर्णिकान्नोपहारैर् मधुघृततिलसहितोदपात्रेण प्रतिपिण्डम् अर्चनं कुर्यात् । ततः पात्रपूर्णम् उदकं तेनैव पात्रेण सर्वेषां पिण्डानाम् उपरि निनयेत् । दक्षिणं पाणिम् उत्तानं कृत्वा तदुपरि सव्यपाणिनाधोमुखेन नमस्काराञ्जलिं बध्वा &amp;ldquo;नमो वः पितर इषे नमो वः पितर ऊर्जे नमो वः पितरः शुष्माय नमो वः पितरो घोराय नमो वः पितरो जीवाय नमो वः पितरो रसाय स्वधा वः पितरो नमो वः पितरो नम एता युष्माकं पितर इमा अस्माकं वो जीवन्त इह सन्तः स्याम मनो ऽन्वाहुवामहे नाराशंसेन सोमेन पितॄणां च मन्वभिः&amp;rdquo; इति तिसृभि ऋग्बिश् च सर्वान् पिण्डान् सकृद् एवोपतिष्ठेत् । ततः &amp;ldquo;परेत पितरः सोम्यासो गम्भीरेभिः पथिभिः पूर्वेभिः । दत्वायास्मभ्यं द्रविणेह भद्रं रयिं च न स्मर्ववीरं नियच्छत&amp;rdquo; इति मन्त्रेण पिण्डांश् चालयेत् । ततः &amp;ldquo;अग्ने तम् अद्याश्वं न स्तोमैः क्रतुं न भद्रं हृदि स्पृशम् । ऋद्धामात ओहैः&amp;rdquo; इत्य् एतरर्चाग्नौकरणाग्निं प्रतिगच्छेत् । &amp;ldquo;यद् अन्तरिक्षं पृथिवीम् उत द्यां यन् मातरं पितरं वा जिहिंसिम । अग्निर् मा तस्माद् एनसो गार्हपत्यः प्रमुञ्चतु दुरिता यानि चकृम करोतु माम् अनेनसम्&amp;rdquo; इति मन्त्रेण गार्हपत्यं प्रतिगच्छेत् । एवम् अभ्यञ्जनादिकम् आश्वलायनमतानुसारेणोक्तम् । येषां स्वगृह्ये प्रकारान्तरम् अनुक्तं तेषाम् आश्वलायनोकतम् अभ्यञ्जनादिकम् अनुष्ठेयम्, विष्णुस्मृतिपरिग्रहेण स्मार्ततया सर्वसाधारणत्वात् ॥</description>
    </item>
    
    <item>
      <title>३१ पिण्डदानविषयान्तरम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/31_piNDadAnaviShayAntaram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/31_piNDadAnaviShayAntaram/</guid>
      <description>अथान्यान्य् अपि पिण्डदानविषयाणि कानिचिद् वचनानि लिख्यन्ते
तत्र बृहस्पतिः ।
सर्वस्मात् प्रकृताद् अन्नात् पिण्डान् मधुतिलान्वितात् ।
पितृमातामहादीनां दद्याद् गृह्यविधानतः ॥
एतद् उक्तं भवति । आपस्तम्बादिगृह्येषु यत्र पितृयज्ञविधानाद् विध्यन्तरेण पिण्डदाम् उक्तं तद्गृह्यानुसारिणां तदुक्तविध्यन्तरेणैव पित्रादिभ्यो मातामहादिभ्यश् च पिण्डदानं कार्यम् इति । यस्य च रवस्य (?) गृह्ये विधानान्तरं नोपदिश्यते पिण्डपितृयज्ञविधानं वा निर्दिश्यते तेनैव पिण्डपितृयज्ञकल्पेन पिण्डदानं कार्यं नान्येनेति मन्तव्यम् । गृह्योक्तविधानान्तरेषूदाहरणार्थम् आपस्तम्बगृह्योक्तं विध्यन्तरं प्रदर्श्यते तत्र ह्य् एवम् अभिहितम् - &amp;ldquo;भुक्तवतो ऽनुव्रज्य प्रदक्षिणीकृत्य द्वैधं दक्षिणाग्रान् दर्भान् संस्तीर्य तेषूत्तरैर् अपो दत्वोत्तरैः दक्षिनापवर्गान् पिण्डान् दत्वा पूर्ववद् उत्तरैर् अपो दत्वोत्तरैर् उपस्थायोदपात्रेण त्रिः प्रसव्यं परिषिच्य न्युब्ज्य पात्राण्य् उत्तरं यजुर् अनवानं (?</description>
    </item>
    
    <item>
      <title>३२ ब्राह्मण-भोजनात्मक-प्रधान-पाश्चात्याङ्गम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/32_brAhmaNa-bhojanAtmaka-pradhAna-pAshchAtyAngam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/32_brAhmaNa-bhojanAtmaka-pradhAna-pAshchAtyAngam/</guid>
      <description>अथ ब्राह्मण-भोजनात्मक-प्रधान-पाश्चात्याङ्गविषयाणि
तत्र मत्स्यः ।
अथाचान्तेषु चाचम्य वारि दद्यात् सकृत् सकृत् ॥ इति ।
ब्राह्मणेष्व् आचान्तेषु स्वयम् अप्य् आचान्तो भुक्तवद् ब्राह्मणदक्षिणहस्तेषु सकृत् सकृद् अपो दद्याद् इत्य् अर्थः । एतद् अनाचान्तेषु विप्रेषु पिण्डदानपक्षे द्रष्टव्यम् । आचान्तेषु पिण्डदानपक्षे आचम्य पिण्डं दद्यात् ततो विप्रहस्तेषु सकृत् सकृद् अपो दद्यात् । तेषां पवित्रपाणित्वाय दर्भाश् च देयाः, भोजनसमयपवित्राणाम् उच्छिष्टत्वेन त्यक्तत्वात् । पद्मपुराण्ē ऽपि ।
आचान्तेषूदकं दद्यात् पुष्पाणि सयवानि च । इति ।
ऽवैश्वदैविकब्राह्मणहस्तेष्व् इति शेषः, सयवानि चेत्य् अभिधानात् । पैतृकब्राह्मणहस्तेषु तु यवस्थाने तिला देयाः, अर्घ्यादौ तथा दर्शनात् । सयवानि चेति चशब्दात् पुनर् अप्य् उदकं देयम् इति सूच्यते । हस्तेषु दत्तानां यवादीनां दर्भाणाम् इव धारणप्रयोजनकार्याभावात् कृतकार्यत्वेन क्वचित् शुचौ देशे प्रक्षेपणं विप्राः कुर्युः । प्रक्षेपणानन्तरं पुनः मत्यः ।</description>
    </item>
    
    <item>
      <title>३३ पिण्डप्रतिपत्त्यादिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/33_piNDapratipattyAdiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/33_piNDapratipattyAdiH/</guid>
      <description>अथ पिण्डप्रतिपत्त्यादिविषयाणि
समाप्तं च पार्वणश्राद्धविधानम्</description>
    </item>
    
    <item>
      <title>३४ यथाशक्ति पार्वणानुष्ठानविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/34_yathAshakti_pArvaNAnuShThAnavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/34_yathAshakti_pArvaNAnuShThAnavidhiH/</guid>
      <description>अथ यथाशक्ति पार्वणानुष्ठानविधिः
तत्र शातातपः ।
यथा कथंचिन् नित्यानि कुर्याद् इन्दुक्षयादिषु ।
पात्रद्रव्यादिसंपत्सु सर्वकामफलं लभेत् ॥
अमावास्यादिकालेषु चोदितानि नित्याधिकाराणि पार्वणश्राद्धादीनि पात्रद्रव्यादिसंपत्त्यलाभे ऽपि यथा कथंचित् कुर्यात् यथाशक्ति कुर्याद् इति पूर्वार्धस्यार्थः । तत्र पात्रासंपत्तौ देवलेनोक्तम् ।
एकेनापि च विप्रेण षट्पिण्डं श्राद्धम् आचरेत् ।
षडर्घ्यान् दापयेत् तस्मै षड्भ्यो दद्यात् तथासनम् ॥
पिता भुङ्क्ते द्विजकरे मुखे भुङ्क्ते पितामहः ।
प्रपितामहस् तु तालौ च कण्ठे मातामहः स्मृतः ॥
प्रमातामहस् तु हृदये वृद्धो नाभौ तु संस्थितः ॥ इति ।</description>
    </item>
    
    <item>
      <title>३५ मृताहश्राद्धविधिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/35_mRtAhashrAddhavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/35_mRtAhashrAddhavidhiH/</guid>
      <description>अथ मृताहश्राद्धविधिः
एवं प्रतिमासं कर्तव्यं पार्वणश्राद्धम् उक्तम् । अथ प्रतिसंवत्सरं कर्तव्यं सांवत्सरिकश्राद्धम् उच्यते ।
अत्र लोकाक्षिः ।
श्राद्धं कुर्याद् अवश्यं तु प्रमीतपितृकः स्वयम् ।
इन्दुक्षये मासि मासि वृद्धौ प्रत्यब्दम् एव च ॥
स्वयंग्रहणम् आदरार्थं न पुनः पुत्रशिष्यर्त्विगादिनिवृत्त्यर्थम्, यजमानस्य पितः असाव् एतत् ते तत इत्य् अन्यकर्तृकपिण्डनिर्वपणदर्शनात् । असाव् एतत् ते तत इति मन्त्रेण यजमानस्य पित्रे ऋत्विगादिः पिण्डान् दद्याद् इति । तत्रामुकगोत्रामुकशर्मन्न् एतत् ते तत इति मन्त्रम् उक्त्वामुकगोत्रायामुकशर्मणे यजमानस्य पित्रे असाव् एतत् ते, इत्य् अयं पिण्डो न यजमानयजमानस्य । स्मृत्यन्तरे यजमानस्येत्य् उक्त्या बर्हिषि पिण्डस्थापनम् इति विशेषो ऽवगन्तव्यः । एतच् चान्यकर्तृकत्वं यजमानस्यासामर्थ्ये गुरुतरकार्यान्तरव्यग्रत्वेन कालातिपत्तिविषये वा द्रष्टव्यम् । प्रत्यब्दं श्राद्धं कथं कर्तव्यम् इत्य् अपेक्षिते जातूकर्णः ।</description>
    </item>
    
    <item>
      <title>३६ पार्वण-श्राद्ध-विकृति-भूत-श्राद्धेषु नित्यादि-श्राद्धविषयाः</title>
      <link>https://vishvAsa.github.io/kalpAntaram/smRti-chandrikA/Text/shrAddham/36_pArvaNa-shrAddha-vikRti-bhUta-shrAddheShu_nityAdi-shrAddhaviShayAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/36_pArvaNa-shrAddha-vikRti-bhUta-shrAddheShu_nityAdi-shrAddhaviShayAH/</guid>
      <description>अथ पार्वण-श्राद्ध-विकृति-भूत-श्राद्धेषु नित्यादि-श्राद्धविषयाणि
अथ श्राद्धभेदप्रकरणोक्तपार्वणविकृतिभूतनित्यश्राद्धविषयाणि कानिचिद् वचनानि लिख्यन्ते । तत्र पारस्करः ।
अहन्य् अहनि यच् छ्राद्धं तन् नित्यम् इति कीर्तितम् ।
वैश्वदेवविहीनं तु अशक्ताव् उदकेन च ॥
वैश्वदेवविहीनं तु पार्वणधर्मातिदेशतः प्राप्तस्य वैश्वदैविकस्य कर्मणोनुष्ठानेन (?) रहितम् । अनेन नित्यश्राद्धं पार्वणवन् न कार्यम् इति सूचितम् । अहन्य् अहनीत्य् एतद् अत्यन्तश्रद्धालुविषयं सुसमृद्धविषयं वा । यथाह देवलः ।
एतेन विधिना श्राद्धं कुर्यात् संवत्सरं सकृत् ।
त्रिश् चतुर् वा यथाश्रद्धं मासे मासे दिने दिने ॥ इति ।</description>
    </item>
    
    <item>
      <title>३७ कात्यायनाद्युक्त-वृद्धि-श्राद्ध-प्रयोग-पद्धतिः</title>
      <link>https://vishvAsa.github.io/kalpAntaram/smRti-chandrikA/Text/shrAddham/37_kAtyAyanAdyukta-vRddhi-shrAddha-prayoga-paddhatiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/37_kAtyAyanAdyukta-vRddhi-shrAddha-prayoga-paddhatiH/</guid>
      <description>अथ कात्यायनाद्युक्त-वृद्धि-श्राद्ध-प्रयोग-पद्धतिः
अथ वृद्धिश्राद्धस्यैव् प्रयोगसौकर्यायै कात्यायनाद्युक्तप्रयोगपद्धतिः लिख्यते । तत्र तावत् कात्यायन आह ।
अतः परं प्रवक्ष्यामि विशेष इह यो भवेत् ।
प्रातर् आमन्त्रितान् विप्रान् युग्मान् उभयतस् तथा ॥
उपवेश्य कुशान् दद्याद् ऋजून् एव हि पाणिना ॥ इति ।
पूर्वेद्युर् निमन्त्रितान् विप्रान् उत्तरेद्युः प्रातः पूर्वाह्ने प्रक्षालितपादान् आसनेषूपवेश्य प्रक्रान्तं कर्म करिष्ये इत्यादि पार्वणवत् कुर्यात् । विशेषस् तु वैश्वदैविकार्थं पित्रार्थम् अपि युग्मान् एव ब्राह्मणान् उपवेश्य ऋजून् द्विगुणभङ्गरहितान् युग्मान् समूलान् कुशान् आसनार्थं विप्राणां प्राक्मुकानाम् उदङ्मुखानां वा दक्षिणोरुसमीपे पूर्वकॢप्तासनस्योपरि प्राङ्मुख उदङ्मुखो वा दद्यात् । ततो नान्दीदैवे क्षणः क्रियताम् इत्यादिपूर्वप्रकरणोक्तप्रकारेण दैवे पित्र्ये च पुनर् आमन्त्रणं च कुर्यात् । ततः पार्वणवद् विश्वान् देवान् विप्रद्वये सकृद् आवाह्य मातृपितामहीप्रपितामहीर् आवाहयिष्ये इति मातृवर्गार्थविप्रौ पृष्ट्वा, &amp;ldquo;उशन्तस् त्वा हवामहे&amp;rdquo; इति मन्त्रेण विप्रद्वये मातृवर्गं सकृद् आवाह्य नन्दीमुखान् पितॄन् आवाहयिष्ये इति पितृवर्गार्थविप्रौ पृष्ट्वा विप्रद्वये ऽपि पितृवर्गम् आवाहयेत् । नात्र सपत्नीकानाम् आवाहनम् । ततो नान्दीमुखान् मातामहान् सपत्नीकान् आवाहयिष्ये इति मातामहवर्गार्थविप्रौ पृष्ट्वा सपत्नीकं मातामहवर्गं विप्रद्वये सकृद् आवाहयेत् । ततो ऽर्घ्योदकसंस्कारं कुर्यात् । तत्र विशेष आश्वलायनगृह्यपरिशिष्टे ऽभिहितः - &amp;ldquo;द्वौ दर्भौ पवित्रे पात्राणि चत्वारि ऽशं नो देवीःऽ इत्य् अनुमन्त्रितासु यवान् आवपति &amp;ldquo;यवो ऽसि सोमदैवत्यो गोसवे देवनिर्मितः । प्रत्नवद्भिः प्रत्नः ॥॥॥॥॥।॥ इति दृष्ट्वा नान्दीमुखान् पितॄन् इमान् लोकान् प्रीणयाहि नः स्वाहेति स्वधार्घ्याः&amp;rdquo; इति । समीपनयनमन्त्रो ऽपि स्वाहार्घ्या इत्य् ऊह्यः । अर्घ्यप्रदाने तु विशेषः कात्यायनेन दर्शितः ।</description>
    </item>
    
    <item>
      <title>३८ आभ्युदयिककर्मनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/38_AbhyudayikakarmanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/38_AbhyudayikakarmanirUpaNam/</guid>
      <description>अथ आभ्युदयिककर्मनिरूपणम्
अथाभ्युदयिकश्राद्धनिरूपणप्रसङ्गाद् अन्यद् आभ्युदयिकं कर्म निरूप्यते } तत्र चतुर्विंशतिमतम् ।
श्राद्ध आभ्युदये प्राप्ते देवतास्थापनं स्मृतम् ।
जातिधर्मकुलश्रेणीलोकानां वृद्धिकारणम् ॥
तिस्रः पूज्याः पितुः पक्षे तिस्रो मातामहे तथा ।
इत्य् एता मातरः प्रोक्ताः पितृमातृष्वसाष्टमी ॥
ब्राह्म्याद्याश् च तथा सप्त दुर्गाक्षेत्रगणाधिपान् ।
वृद्ध्यादौ पूजयित्वा तु पश्चान् नान्दीमुखान् पितॄन् ॥
मातृपूवान् पितॄन् पूज्य ततो मातामहान् अपि ।
मातामही ततः केचिद् युग्मा भोज्या द्विजातयः ॥ इति ।
आभ्युदये अभ्युदयनिमित्ते श्राद्धे प्राप्ते कर्तव्यतया प्रस्तुते ततः प्राग् एव मात्रादिपूजनार्थं देवतास्थपनं स्थण्डिलादौ मात्रादिगणाधिपान्तदेवतावाहनं स्मृतम् इति प्रथमार्धस्यार्थः । पितुः पक्षे पितृवर्गे तिस्रः मातृपितामहीप्रपितामह्यः पूज्याः । तथा मातामहे मातामहवर्गे तिस्रः मातामहीमतुःपितामहीमातुःप्रपितामह्यः । &amp;ldquo;पितृमातृस्वसाष्टमी&amp;rdquo; इति पितृष्वसा सप्तमी मातृष्वसा अष्टमी पूज्याः इत्य् अष्टौ मनुष्यमातरः प्रोक्ता इति द्वितीयश्लोकस्यार्थः । ब्राह्म्याद्यास् तथा सप्त ब्राह्मी वैष्णवी माहेश्वरी ऐन्द्री वाराही कौमारी चामुण्डा इत्य् एताः सप्त देवमातरः । तथा दुर्गाक्षेत्रगणाधिपान् । दुर्गां क्षेत्राधिपं गणाधिपं च वृद्ध्यादौ वृद्धिश्राद्धात् प्राक् षोडशोपचारैः पूजयित्वा पश्चान् नान्दीमुखान् पितॄन् श्राद्धे पूजयेद् इति तृतीयश्लोकस्यार्थः । शेषं व्यक्तम् । अथ वा वृद्धिश्राद्धात् प्राक् कात्ययनोक्तदेवताः पूज्याः । तास् तु तृतीयश्लोके प्रदर्श्यन्ते ।</description>
    </item>
    
    <item>
      <title>३९ कर्माङ्गश्राद्धविषयान्तरम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/39_karmAngashrAddhaviShayAntaram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/39_karmAngashrAddhaviShayAntaram/</guid>
      <description>अथ कर्माङ्गश्राद्धविषयाणि
अथ वृद्धिश्राद्धविकृतिभूतकर्माङ्गश्राद्धविषयाणि । तत्र पारस्करः ।
निषेककाले सोमे च सीमन्तोन्नयने तथा ।
ज्ञेयं पुंसवने श्राद्धं कर्माङ्गं वृद्धिमत् स्मृतम् ॥ इति ।
निषेककालो भार्याया ऋतुस्नानकालाद् आरभ्य षोडशरात्रपर्यन्तः । तत्र पूर्णनक्षत्रान्वितदिने गर्भाधानाख्यकर्माङ्गश्राद्धं कार्यम् । सोमे सोमयागकाले तत्र दीक्षादिदिने तदङ्गश्राद्धं कार्यम् । सोमशब्दो ऽत्र आधानाग्निहोत्रादिकर्मणाम् उपलक्षणार्थः । कर्माङ्गवचनम् अकरणे कर्मवैगुण्यज्ञापनार्थम् । अत एवैतत् कृत्वैव कर्म कर्तव्यम् इति वचोभङ्ग्या शातातपेन दर्शितम् ।
तान् इष्ट्वा तु पितॄन् यज्ञे कर्म वैदिकम् आचरेत् । इति ।</description>
    </item>
    
    <item>
      <title>४० तीर्थश्राद्धम्</title>
      <link>https://vishvAsa.github.io/kalpAntaram/smRti-chandrikA/Text/shrAddham/40_tIrthashrAddham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/shrAddham/40_tIrthashrAddham/</guid>
      <description>अथ तीर्थश्राद्धविषयाणि
तत्र मत्स्यपुराणम् ।
स्नात्वा नदीषु सर्वासु पितॄन् देवांश् च तर्पयेत् ।
तत्र तत्र यथावित्तं कुर्याच् छ्राद्धादिकं तथा ॥
अकाले ऽप्य् अथ वा काले तीर्थश्राद्धे तथा नरैः ।
प्राप्तैर् एव सदा कार्यं कर्तव्यं पितृतर्पणम् ॥
तीर्थे तु ब्राह्मणान् नैव परीक्षेत कथंचन ।
अन्नार्थिनम् अनुप्राप्तं भोजयेन् मनुशासनात् ॥
सक्तुभिः पिण्डदानं स्यात् संयावैः पायसेन वा ।
कर्तव्यम् ऋषिभिर् दृष्टं पिण्याकेनैङ्गुदेन वा ॥
पिण्याकेन तिलानां वा तत्र सद्भिर् नरैः सह ।
श्राद्धं च तत्र कर्तव्यम् अर्घ्यावहनवर्जितम् ॥</description>
    </item>
    
  </channel>
</rss>
