<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;आशौचम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/Ashaucham/</link>
    <description>Recent content in &#43;आशौचम् on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/Ashaucham/index.xml" rel="self" type="application/rss+xml" />
    <item>
      <title>०१ प्रसवाशौचनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/01_prasavAshauchanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/01_prasavAshauchanirNayaH/</guid>
      <description>अथाशौचकालादौ कर्तव्यैकोद्दिष्टादिश्राद्धस्य निरूपणार्थम् आशौचप्रकरणम् आरभ्यते । तत्र शङ्खः ।
दानं प्रतिग्रहो होमः स्वाध्यायः पितृकर्म च ।
प्रेतपिण्डक्रियावर्जम् आशौचे विनिवर्तयेत् ॥
सपिण्डादिजनने मरणे वा यद्। अप्रायत्यं दानादिधर्मेष्व् अयोग्यत्वलक्षणं पापविशेषात्मकं वा भवति तद् आशौचशब्देन बोद्धव्यम् । अयम् एवाशौचशब्दार्थ इत्य् उपदिष्टः । अदूरे भट्टाचार्यग्रन्थसंवादे दृढीकरिष्यामः । एवंविधाशौचे वर्तमाने प्रेतोपकारकपिण्डक्रियाव्यतिरिक्तपितृकर्मदानप्रतिग्रहादिकं च न कुर्याद् इत्य् अर्थः । प्रेतपिण्डक्रियावर्जम् इति पर्युदासेन प्रेतोपकारकं श्राद्धम् आशौचे वर्तमाने ऽपि कर्तव्यम् इति दर्शितम् । आशौचस्य वर्तमानता न चिरं काल एवेत्य् आह दक्षः ।</description>
    </item>
    
    <item>
      <title>०२ सूतक-मध्य-भव-शिशुमरणाशौचम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/02_sUtaka-madhya-bhava-shishumaraNAshaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/02_sUtaka-madhya-bhava-shishumaraNAshaucham/</guid>
      <description>अथ शावाशौचनिर्णयः
तत्र मनुः ।
प्रेतशुद्धिं प्रवक्ष्यामि द्रव्यशुद्धिं तथैव च ।
चतुर्णाम् अपि वर्णानां यथावद् अनुपूर्वशः ॥ इति ।
ननु वर्णानाम् इत्य् अनेनैव विप्रक्षत्रियविट्छूद्राणाम् इत्य् एषो ऽर्थः सिद्धः, चतुर्णाम् इत्य् अनर्थकम्, इति चेद् उच्यते ।
सब्रह्मचारिण्य् एकाहम् अतीते क्षपणं स्मृतम् ।
मातुले पक्षिणी रात्रिः शिष्यर्त्विग्बान्दवेषु च ॥
इत्य् एवमादिवचनेषु ये ऽनुपात्तवर्णविशेषा आशौचविधयः ते सर्वे न प्रथमवर्णमात्रविषयाः किं तु सर्ववर्णविषया इति ज्ञापनार्थं चतुर्णाम् इत्य् उक्तम् । उक्तं चैवम् एवैतद् भाष्यार्थसंग्रहकारेण ।</description>
    </item>
    
    <item>
      <title>०३ सूतकोपरिभव-शिशुमरणाशौचम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/03_sUtakoparibhava-shishumaraNAshaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/03_sUtakoparibhava-shishumaraNAshaucham/</guid>
      <description>अथ सूतकोपरिभवशिशुमरणाशौचविषयाणि
तत्र शङ्खः ।
दशाहान्तर्गते बाले शुद्धिः स्याज् जन्मना सह ।
ऊर्ध्वं दशाहाद् एकाहम् अधस्ताच् चौलकर्मणः ॥
तत ऊर्ध्वं त्रिरात्रं स्याद् अधस्तान् मौञ्जिबन्धनात् ॥ इति ।
अधस्ताच् चौलकर्मणः प्रथमाब्दविहिताच् चौलाद् अधस्तात् दन्तोद्गमाद् इति यावत् । एवं चायम् अर्थः - दशाहान्तर्गतसूतकानुवृत्तिदशायां बाले मृते जननाशौचेन सह मरणाशौचस्यापि शुद्धिर् भवति, ऊर्ध्वं दशाहात् सूतकापगमाद् ऊर्ध्वं दन्तजननाद् अधस्ताद् बाले मृते एकम् अहोरात्रम् आशौचम्, दन्तजननाद् ऊर्ध्वं मौञ्जिबन्धनाद् अधस्तात् त्रिरात्रम् इति । अत्र &amp;ldquo;शुद्धिः स्याज् जन्मना सह&amp;rdquo; इत्य् एतन् मातापितृविषयम्,</description>
    </item>
    
    <item>
      <title>०४ शिशुमरणे शरीरसंस्काराशौचम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/04_shishumaraNe_sharIrasaMskArAshaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/04_shishumaraNe_sharIrasaMskArAshaucham/</guid>
      <description>अथ शिशुमरणे शरीरसंस्काराशौचविषयाणि
तत्र आदिपुराणे ।
स्त्रीणां तु पतितो गर्भः सद्यो जातो मृतो ऽथ वा ।
अजातदन्तो मासैर् वा मृतः षाड्भिर् गतैस् तथा ॥
वस्त्राद्यैर् भूषणं कृत्वा न्युप्तव्यः स काष्टवत् ।
खनित्वा तु शनैर् भूमिं सयः शौचं विधीयते ॥ इति ।
स्त्रीणां तु यो गर्भः पतितः, यः सद्यः जातः सन् तत्क्षण एव मृतः, यश् चाजातदन्तः सन् षण्मासाद् ऊर्ध्यम् अजातदन्तो मृतः, स बहुभिर् वस्त्रमाल्यैर् अलंकृत्य भूमिं खात्वा गर्ते काष्ठवन् निक्षिप्तव्य इत्य् अर्थः । सद्यः शौचं मातापितृसोदरभ्रातृव्यतिरिक्तानाम् इत्य् अर्थः । मात्रादीनां तु पूर्वप्रकरणोक्तम् आशौचम् अनुसंधेयम् । जातदन्तविषये त्व् आदिपुराण एवोक्तम् ।</description>
    </item>
    
    <item>
      <title>०५ स्त्रीप्रजाशौचम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/05_strIprajAshaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/05_strIprajAshaucham/</guid>
      <description>अथ स्त्रीप्रजाशौचविषयाणि
उक्तम् अविशेषेण गर्भस्रावादिस्त्रीपुंसप्रजामरणे शावाशौचम् । इदानीं स्त्रीप्रजामरणाशौचविषयाणि कानिचिद् वचनानि लिख्यन्ते । तत्र आपस्तम्बः -
अप्रौढायां तु कन्यायां सद्यःशौचं विधीयते । इति ।
दन्तजननाद् ऊर्ध्वम् अपीति शेषः । एवं च,
अजातदन्ते बाले तु सध्यःशौचं विधीयते ।
अहोरात्रात् तदा शुद्धिर् बाले त्व् अकृतचूडके ॥
इत्य् अत्र दन्तजननाद् ऊर्ध्वं बालमरणे सत्य् अहोरात्राशौचविधानं कन्येतरवालविषयम् इति मन्तव्यम् । मनुना त्व् अकन्याविषय एव विहितम् ।
नृणाम् अकृतचूडानाम् अशुद्धिर् नैशिकी स्मृता । इति ।
नृणां पुंसाम् इत्य् अर्थः ।</description>
    </item>
    
    <item>
      <title>०६ शावाशौचविषयान्तरम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/06_shAvAshauchaviShayAntaram/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/06_shAvAshauchaviShayAntaram/</guid>
      <description>अथान्यान्य् अपि शावाशौचविषयाणि वचनानि लिख्यन्ते
तत्र अङ्गिराः ।
अतः परं तु वर्णानां प्रतिपत्तिर् यथाक्रमम् ।
वक्ष्यामः शावम् आशौचं यथादृष्टं मनीषिभिः ॥ इति ।
अतः परम् उपनीतशवनिमित्तम् आशौचं वक्ष्याम इत्य् अर्थः । अनुपनीतशवनिमित्ताशौचस्य प्राग् उक्तत्वात् । अत एव,
त्रिरात्रम् आ व्रतादेशाद् दशरात्रम् अतः परम् ।
इत्य् उक्तम् । व्रतादेश उपनयनम् । ततः परं बाल्ये यौवने वार्धके वा मरणे दशरात्रम् आशौचं भवतीत्य् अर्थः । अस्मिन् विषये मनुर् अपि ।
दशाहं शावम् आशौचं सपिण्डेषु विधीयते । इति ।</description>
    </item>
    
    <item>
      <title>०७ असन्निहित-सपिण्डादि-जनन-मरणाशौचम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/07_asannihita-sapiNDAdi-janana-maraNAshaucham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/07_asannihita-sapiNDAdi-janana-maraNAshaucham/</guid>
      <description>अथासंनिहित-देश-भव&amp;ndash;काल-भव&amp;ndash;सपिण्डादि-जनन-मरणाशौच-विषयाणि वचनानि लिख्यन्ते
अत्र मनुः ।
संनिधाव् एव यः कल्पः शावाशौचस्य कीर्तितः ।
असंनिधाने स ज्ञेयो विधिः संबन्धिबान्धवैः ॥
संबन्धिनो व्यवहितसंबन्धिनः समानोदका इति यावत् । बान्धवाः प्रत्यासन्नसंबन्धिनः सपिण्डा इति यावत् । कल्पो विधिः । वाक्यार्थस् तु - शावाशौचस्य यो विधिः &amp;ldquo;दशाहं शावम् आशौचं सपिण्डेषु विधीयत्, त्र्यहात् तूदकदायिनः&amp;rdquo; इत्यादिवचनैः सपिण्डादिमरणे ज्ञेयः । अयं च वक्ष्यमाणशावाशौचस्य विधिर् असंनिहितदेशभवमरणविxअये संबन्धिबान्धवैः ज्ञेय इति । शावाशौचस्येति जन्माशौचस्यापि प्रदर्शनार्थम् ।
जनने ऽप्य् एवम् एव स्यान् निपुणां शुद्धिम् इच्छताम् ।</description>
    </item>
    
    <item>
      <title>०८ अनेकाशौचसंनिपातः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/08_anekAshauchasaMnipAtaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/08_anekAshauchasaMnipAtaH/</guid>
      <description>अथानेकाशौचसंनिपातविषयाणि
तत्र देवलः ।
अघानां यौगपद्ये तु शुद्धिर् ज्ञेया गरीयसा । इति ।
अघानाम् इति सामान्यग्रहणे गर्भ्यस्रावपातप्रसवेषूक्तानाम् आशौचानां वयोऽवस्थाप्रयुक्तमरणाशौचानाम् उपनयनोर्ध्वं मरणाशौचानां च ग्रहणम् । अघानाम् आशौचानां मध्ये कयोश्चिद् यौगपद्येन संनिपाते गरीयसेतरस्य शुद्धिर् ज्ञेयेत्य् अर्थः । दीर्घकालापनोद्याशौचं गरीयः, अल्पकालापनोद्याशौचम् अगरीय इति । अनेन हेतुना प्रथमद्वितीयापेक्षया तृतीयं गरीयः चतुर्थादिष्व् अप्य् उत्तरोत्तरं पूर्वपूर्वापेक्षया गरीय इत्य् अवगन्तव्यम् । समानकुलजननमरणाशौचयोर् मध्ये कालाधिक्येनाप्य् (?) उत्तरस्य गरीयस्त्वायोगात् किं तयोर् गरीय इत्य् अपेक्षिते तेनैवोक्तम् ।
मरणोत्पत्तियोगे तु गरीयो मरणं भवेत् । इति ।</description>
    </item>
    
    <item>
      <title>०९ आशौचापवादः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/09_AshauchApavAdaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/09_AshauchApavAdaH/</guid>
      <description>उक्तम् अनेकविधम् आशौचम्,
सद्यःशौचं तथैकाहस् त्र्यहश् चतुरहस् तथा ।
षड्दशद्वादशाहश् च पक्षो मासस् तथैव च ॥
इत्यादिकम् । तस्य सर्वस्याप्य् अपवादो गृहस्थेतराश्रमस्येति प्रतिपादितम् ।
नैष्थिकानां वनस्थानां यतीनां ब्रह्मचारिणाम् ।
नाशौचं सूतके प्रोक्तं शावे वापि तथैव च ॥ इति ।
सपिण्डादिषु यद् आशौचम् उक्तं तद् गृहस्थेतराश्रमाणां न कदाचिद् भवतीत्य् अर्थः । यद्य् अप्य् अत्र नाशौचम् इति सामान्यवशात् सद्यःशौचस्यापवादः प्रतिभाति, तथापि वक्ष्यमाणवचनविरोधात् तद्व्यतिरिक्ताशौचस्यायम् अपवाद इत्य् अवगन्तव्यम् । एवं च नैष्ठिकादिषु एकाहद्व्यहाद्यनेकविधाशौचस्थानेषु सद्यःशौचम् इत्य् अवगन्तव्यम् । तथा च याज्ञवल्क्यः ।</description>
    </item>
    
    <item>
      <title>१० आशौचनियमाः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/10_AshauchaniyamAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/10_AshauchaniyamAH/</guid>
      <description>अथाशौचनियमाः
तत्र जाबालिः ।
संध्यां पञ्च महायज्ञान् नैत्यकं स्मृतिकर्म च ।
तन्मध्ये हापयेद् एव दशाहान्ते पुनःक्रिया ॥ इति ।
पञ्चमहायज्ञानां साहचर्यान् नैत्यक-शब्देनात्र नित्यशाद्धम् उच्यते । स्मृतिकर्म स्मृत्युक्तं कर्म देवतार्चनादिकम् । तन्मध्ये आशौचमध्ये । हपयेत् त्यजेत् । तेषां संध्याधीनां दशाहान्ते आशौचान्ते पुनःक्रिया पुनरनुष्ठानम् । संध्यां त्यजेद् इत्य् एतन् मन्त्रोच्चारण-संध्याभिप्रायेणोक्तं न तु संध्या-मात्राभिप्रायेण । यद् आह पुलस्त्यः ।
संध्याम् इष्टिं चरुं होमं यावज्जीवं समाचरेत् ।
न त्यजेत् सूतके वापि त्यजन् गच्छेद् अधो द्विजः ॥</description>
    </item>
    
    <item>
      <title>११ मुमूर्षोः कर्तव्यानि</title>
      <link>https://vishvAsa.github.io/kalpAntaram/smRti-chandrikA/Text/Ashaucham/11_mumUrShoH_kartavyAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/11_mumUrShoH_kartavyAni/</guid>
      <description>अथ मुमूर्षोः कर्तव्यानि
व्यासः ।
म्रियमाणं नरं दृष्ट्वा कर्ता भूम्यां शुचिस्थले ।
देवालये नदीतीरे गङ्गाम्भसि वनस्पतेः ॥
उत्तानं दक्षिणाग्रीवं तम् उद्दिश्य च गां त्यजेत् ।
हिरण्यं भूमिदानं च तिलान् शक्त्या च दापयेत् ॥
कुटुम्बिने दरिद्राय श्रोत्रियाय तपस्विने ।
यद् दानं दयिते तस्मै तद् दानं स्वर्गसाधनम् ॥
आतुरो वाथ पुत्रो वा दद्युर् आसन्नबान्धवाः ।
कर्णे जपेद् ईशवाक्यं शास्त्रादिभिर् उदीरितम् ॥
शातातपश् च ।
आतुरस्य भिषङ् मित्रं दानं मित्रं मरिष्यतः ।
अन्नपानाश्वगोवस्त्रभूशय्याद्यासनानि च ॥</description>
    </item>
    
    <item>
      <title>१२ अग्निनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/12_agninirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/12_agninirNayaH/</guid>
      <description>अथाग्निनिर्णयः
उपनयनाद् ऊर्ध्वं मरणे ऽग्न्युदकदानविधिम् आह याज्ञवल्क्यः ।
स दग्धव्य उपेतस् चेद् आहिताग्न्युआवृतार्थवत् । इति ।
उपनीतश् चेन् मृतः आहिताग्न्यावृता आहिताग्निसंस्कारप्रकारेण अर्थवत् प्रयोजनवद् यथा भवति तथा दग्धव्यः । अयम् अभिप्रायः - येषां भूशोधनदर्भास्तरणप्रोक्षणादीनाम् आहिताग्निविहितसंस्काराणां द्वारकार्यरूपं प्रयोजनम् अस्ति तान्य् अनुष्ठेयानि । लुप्तार्थानि पात्रसंयोजनादीनि त्व् अननुष्ठेयानि, यथा - कृष्णलेष्व् अतिदेशप्राप्तेषु अवघातप्रोक्षणादिषु द्वारलोपाद् अवघातादीनाम् अननुष्ठानं प्रोक्षणादीनां त्व् अनुष्ठानम् इति । सान्ततिके चैवम्, मैत्रावरुणविधानात् । सान्तातिकम् इति जातकर्मप्रभृति यो ऽग्निर् दार्यते तस्मिन्न् एव सर्वाणि कर्माणि क्रियन्ते कुमारस्य चौलप्रभृत्य् अरण्योः समारोपणम् आ विवाहात् । ब्रह्मचार्यनुपनीतकन्यानां लौकिकेन कापालेन वा दहनम् । तस्योत्पत्तिर् अरण्योर् उत्पत्तिवत् । लौकिकाग्निग्रहणं जातारण्योर् अभावेन । तत्सद्भावे तु तत्र मथित्वाग्निर् ग्रह्य इति । तथा च यज्ञपार्श्वः ।</description>
    </item>
    
    <item>
      <title>१३ संस्कर्तृनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/13_saMskartRnirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/13_saMskartRnirUpaNam/</guid>
      <description>अथ संस्कर्तृनिरूपणम्
तत्र पुत्रबहुत्वे ऽग्निप्रदानं सर्वैर् न कर्तव्यम्, अपित् तु ज्येष्ठेनैव कर्तव्यम् । तथा च मरीचिः ।
सर्वैर् अनुमतिं कृत्वा ज्येष्ठेनैव तु यत् कृतम् ।
द्रव्येण चाविभक्तेन तत् सर्वैस् तु कृतं भवेत् ॥ इति ।
मत्स्यपुराणे ऽपि ।
प्रेतस्य पुत्रो दाहादि कुर्याद् एवैरसः सुतः ।
बहुत्वे तु गुणी दद्यात् समत्वे ज्येष्ठ एव तु ॥ इति ।
ऋष्यशृङ्गो ऽपि ।
पुत्राणां मध्यमो वापि कनिष्ठो ज्येष्ठ एव वा ।
पितुर् यश् च प्रियतमः सर्वं तेनैव कारयेत् ॥</description>
    </item>
    
    <item>
      <title>१४ स्त्रीणाम् अग्निप्रेवेशः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/14_strINAm_agnipreveshaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/14_strINAm_agnipreveshaH/</guid>
      <description>अथ स्त्रीणाम् अग्निप्रेवेशकर्मोच्यते
प्रवेशश् चानुगमनं स्त्रीणाम् एव विधीयते ।
अमन्त्रकं तु शूद्राणां प्रवेशविधिर् उच्यते ॥
यस्य कस्यचिद् ब्राह्मणस्य मरणकाले संप्राप्ते तत्पत्नी मङ्गलस्नानं कृत्वा धौतवस्त्रं परिधायाचम्य गन्धपुष्पादीनि धृत्वा भर्तुः समीपं गत्वा ब्राह्मणान् आहूय &amp;ldquo;पूर्वोक्तैवंगुणविशेषणविशिष्टायां पुण्यतिथौ विष्णुरूपेण भर्त्रा सह ब्रह्मलोके निवाससिध्यर्थं भर्त्रा सहानुगमनं करिष्ये&amp;rdquo; संकल्प्य दर्भाक्xअतसहितं जलं धृत्वा पतिव्रता पूर्वाभिमुखी समासीना ।
सर्वकामप्रदायास्मै पतिरूपाय विष्णवे ।
मम देहं प्रदास्यामि स्थातुं वै स्वर्गमन्दिरे ॥
भूमिर् वियज् जलं तेजो वायुश् च जगदीश्वराः ।
सप्तर्षयश् च कालश् च साक्xइणः सर्वदेवताः ॥</description>
    </item>
    
    <item>
      <title>१५ अग्निप्रवेशप्रकारः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/15_agnipraveshaprakAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/15_agnipraveshaprakAraH/</guid>
      <description>अथाग्निप्रवेशप्रकार उच्यते
यदा भर्तरि मृते सति पत्नी अनुगमनं कर्तुम् असमर्था सती अग्निप्रेवेशेन देहत्यागं कर्तुं वाञ्छति तदा पुत्रादिः कर्ता तां पतिव्रताम् अग्निं प्रवेसयेत् । मृते भर्तरि सति तत्पूर्वं पतिव्रता स्नात्वाचम्य भर्तुः प्राणदानं कृत्वा वाहकैर् नीयमानं प्रेतम् अनुमन्त्र्य श्मशानदेशं गत्वा भर्तुः संकारान्ते तटाके वा नद्यां वा स्नात्वा हरिद्रानुलेपनं गन्धपुष्पभूषणानि धृत्वा हरिद्रावस्त्रं च परिधायाचम्य भर्तुः समीपं गच्छेत् । ततः पुत्रादिः कर्ता चितेर् उत्तरभागे दक्षिणाग्रान् दर्भान् आस्तीर्य तत्र ताम् उपवेश्य दक्षिणाभिमुखं कृत्वा &amp;ldquo;आप्यायस्व&amp;rdquo; इति तां पञ्चगव्या मार्जयित्वा &amp;ldquo;आपो हिष्ठा मयो भुवः&amp;rdquo; इति, &amp;ldquo;हिरण्यवर्णाः&amp;rdquo; इति च मार्जयित्वा ततः प्रेतपत्नीं प्रेतसमीपे निधाय प्रेतभुजागौ &amp;ldquo;य एतस्य&amp;rdquo; इत्यादिनाज्याहुतीः पूर्णाहुतिं च हुत्वा आज्यस्थालीं स्रुवम् अग्निं प्रेतपत्नीं चितेः पश्चात् प्राङ्मुखम् उपवेश्य पुनर् आज्यम् आनीय तस्याः शिरसि दर्भाग्रेण धाराकारेण &amp;ldquo;भूः स्वाहा भुवः स्वाहा भुवः स्वाहा भूर् भुवः सुवः स्वाहा&amp;rdquo; इत्य् आज्यहोमं कुर्यात् । ततः प्रेतपत्नी चितेर् उत्तरभागे दक्षिणाभिमुखी स्थित्वा साक्षतोदकम् अञ्जलिं गृहीत्वा,</description>
    </item>
    
    <item>
      <title>१६ प्रेतदाहादयः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/16_pretadAhAdayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/16_pretadAhAdayaH/</guid>
      <description>अथ प्रेतदाहादिविषयाणि
तत्र त्रिकाण्डिमण्डनः ।
प्रत्यक्षे चाप्रतिहतौ संस्कारेण च शोधनम् ।
कुर्यात् तत्राधरोच्छिष्टे प्राजापत्यत्रयं चरेत् ॥
ऊर्ध्वोच्छिष्ट्ē ऽपि च तथा प्राजापत्यान् षड् आचरेत् ।
पराशरस् तु त्रीन् प्राह भृगुः पञ्च षड् अङ्गिराः ॥
अस्पृश्यस्पृष्टमरणे कृच्छ्रान् षड् गौतमो ऽब्रवीत् ।
प्रायश्चित्तं तु सर्वस्य शक्तो द्वादशवार्षिकम् ॥
विप्रवाक्यानुसारेण प्रत्याचार्यविधिर् यथा ।
कृत्वा तु दहनं कुर्याद् अन्यथा किल्बिषी भवेत् ॥
कर्ताधिकारसिद्ध्यर्थं त्रीन् कृच्छ्रान् पञ्च सप्त वा ।
चरेद् यद् वा तु दानाद्यैः पैतृमेधिकम् आचरेत् ॥ इति ।</description>
    </item>
    
    <item>
      <title>१७ दहनान्तरकर्तव्यनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/17_dahanAntarakartavyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/17_dahanAntarakartavyanirUpaNam/</guid>
      <description>अथ दहनान्तरकर्तव्यनिरूपणम्
अथ दहनान्तरकर्तव्यम् आह याज्ञवल्क्यः ।
सप्तमाद् दशमाद् वापि ज्ञातयो ऽभ्युपयन्त्य् अपः ।
अप नः शोसुचद् अघम् अनेन पितृविङ्मुखाः ॥ इति ।
सप्तमाद् दिवसाद् अर्वाग् दशमदिवसाद् वा ज्ञातयः समानगोत्राः सपिण्डाः समानोदकाश् च &amp;ldquo;अप नः शोशुचद् अघम्&amp;rdquo; इत्य् अनेन मन्त्रेण दक्षिणामुखा अपः अभ्युपयन्तीत्य् अर्थः । एतच् चायुग्मासु तिथिषु कार्यम् &amp;ldquo;प्रथमतृतीयपञ्चमसप्तमनवमेषूदकक्रिया&amp;rdquo; इति गौतमस्मरणात् । प्रचेतास् तु यावद् आशौचं तावद् इत्य् आह ।
दिने दिने ऽञ्जनीन् पूर्णान् प्रदद्युः प्रेतकारणात् ।
तावद् वृद्धिः प्रकर्तव्या यावत् पिण्डः समाप्यते ॥</description>
    </item>
    
    <item>
      <title>१८ आतुराश्वासनादिनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/18_AturAshvAsanAdinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/18_AturAshvAsanAdinirUpaNam/</guid>
      <description>अथ आतुराश्वासनादिनिरूपणम्
एवम् उदकदानानन्तरं बान्धवैर् आश्वासनं कार्यम् इत्य् आह याज्ञवल्क्यः ।
कृतोदकान् समुत्तीर्णान् मृदुशाद्वलसंस्थितान् ।
स्नातान् अपवदेयुस् तान् इतिहासैः पुरातनैः ॥ इति ।
कात्यायनो ऽपि ।
एवं कृतोदकान् सम्यक् सर्वान् शाद्वलसंस्थितान् ।
आप्लुत्य पुनर् आचान्तान् वेदयुस् ते ऽनुयायिनः ॥
मा शोकं कुरुतानित्ये सर्वस्मिन् प्राणिधर्मिणि ।
दर्मं कुरुत यत्नेन यो वः सह गमिष्यति ॥
मानुष्ये कदलीस्तम्बनिःसारे सारमार्गणम् ।
यः करोति स संमूढो जलबुद्बुदसंनिभे ॥
पञ्चधा संभृतः कायो यदि पञ्चत्वम् आगतः ।</description>
    </item>
    
    <item>
      <title>१९ अस्थिसंचयनम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/19_asthisaMchayanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/19_asthisaMchayanam/</guid>
      <description>अथास्थिसंचयनम्
तत्र संवर्तः ।
प्रथमे ऽह्नि तृतीये वा सप्तमे नवमे ऽपि वा ।
अस्थिसंचयनं कार्यं दिवा तद्गोत्रजैः सह ॥ इति ।
पारस्करो ऽपि ।
प्रथमे ऽह्नि तृतीये वा पञ्चमे सप्तमे तथा ।
अस्थिसंचयनं कार्यं ज्ञातिभिः सह बान्धवैः ॥ इति ।
विष्णुः - &amp;ldquo;चतुर्थे ह्य् अस्थिसंचयनं कुर्यात् तेषां गङ्गाम्भसि प्रक्षेपः&amp;rdquo; इति । कात्यायनः ।
अपरेद्युः तृतीये वा पञ्चमे सप्तमे ऽपि वा ।
नवमे दशमे वापि ह्य् अस्थिसंचयनं भवेत् ॥
यस् तत्र विधिर् आदिष्टः ऋषिभिः सो ऽधुनोच्यते ।</description>
    </item>
    
    <item>
      <title>२० वपनम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/20_vapanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/20_vapanam/</guid>
      <description>अथ वपनम्
तच् च दशमे ऽहनि कार्यम् । तद् आह देवलः ।
दशमे ऽहनि संप्राप्ते स्नानं ग्रामाद् बहिर् भवेत् ।
तत्र त्याज्यानि वासांसि केशश्मश्रुनखानि च ॥ इति ।
पारस्करो ऽपि ।
द्वितीये ऽहनि कर्तव्यं क्षौरकर्म प्रयत्नतः ।
तृतीये पञ्चमे वापि सप्तमे वाप्रदानतः ॥ इति ।
प्रदानम् एकादशाहादिकं श्राद्धम् । प्रदानवचनानियमो ऽवगम्यते । बोधायनः ।
अनुप्तकेशो यः पूर्वं श्रुत्वा केशान् प्रवापयेत् ।
प्रथमे ऽह्नि तृतीये वा पञ्चमे सप्तमे ऽपि वा ।</description>
    </item>
    
    <item>
      <title>२१ दशमाहकृत्यम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/21_dashamAhakRtyam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/21_dashamAhakRtyam/</guid>
      <description>दशमाहकृत्यम्
अत्र दशमे ऽहनित् क्रियाविशेषाः पारस्करेण दर्शिताः ।
दशमे ऽहनित् पूर्वाह्णे क्षुरकर्म यथाश्रुति ।
स्नानं सचेलम् आचम्य गृहाशौचं यथोदितम् ॥
ज्ञातिबन्धुजनैः सार्धं गत्वा तत्र महाजलम् ।
स्नात्वा धर्मोदकं तूष्णीं पितृयज्ञविधानतः ॥
दद्यात् पिण्डत्रयं चाधो दक्षिणो यमदैवतः ।
मध्ये प्रेताय चोत्सृज्य रौद्रम् उत्तरबर्हिषि ॥
अञ्जनाभ्यञ्जने चैव छत्रोपानत्स्रगादिकान् ।
देवताभ्यः समुत्सृज्य वारिपूर्णं नवं घटम् ॥
प्राथयेच् च ततो बन्धून् प्रार्थिताश् चोदकाञ्जलीन् ।
नामगोत्रे समुच्चार्य दद्युस् त्रिर् अपि वा दस ॥
पाषाणं पुरतः स्थाप्य यद् वा दर्भास्तृते भुवि ।</description>
    </item>
    
    <item>
      <title>२२ मरणविधिवैशिष्ट्यनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/22_maraNavidhivaishiShTyanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/22_maraNavidhivaishiShTyanirUpaNam/</guid>
      <description>अथ मरणविधिवैशिष्ट्यनिरूपणम्
मरणविधिवैशिष्ट्यम् उक्तं महाभारते ।
स्याद् उत्तरायणे यस्य मृतिस् तस्योत्तमा गतिः ।
शुक्लपक्षे च मध्याह्ने कृष्णे ऽप्य् एकादशीदिने ॥ इति ।
मार्कण्डेयो ऽपि ।
उत्तरायणगे सूर्ये उत्तमा गतिर् उच्यते ।
शुक्लपक्षे मृतिस् तत्र श्रेष्ठा चाह्नि मृतिः शुभा ॥
श्रेष्ठा तत्रापि मध्याह्ने उभ्योर् अपि पक्षयोः ।
एकादश्यां मृतिः श्रेष्ठा मोक्षदा सर्वकामदा ॥
यदि भद्रान्वितान्यापि भानुभौमशनैश्चरैः ।
त्रिपादर्क्षैस् च संयोगे स त्रियोगस् त्रिपुष्करम् ॥
तत् त्रिपुष्करयोगे तु मृतिर् मृत्यन्तरावहा ॥ इति ।</description>
    </item>
    
    <item>
      <title>२३ आशौचं प्रति कालनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/23_AshauchaM_prati_kAlanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/23_AshauchaM_prati_kAlanirNayaH/</guid>
      <description>अथ आशौचं प्रति कालनिर्णयविषयाणि
अथ दिनाद्याशौचं प्रति कालनिर्णयः पारस्करेणाभिहितः ।
दिवा यदि रजन्यां वा जननं मरणं तथा ।
तद्दिनादिकम् आशौचं रजनी त्रिदिनं स्मृतम् ॥
जाते चैव मृते चैव दशरात्रं विशोधनम् ।
भूतेर् द्वादशाहोभिः विशः पञ्चदश स्मृताः ॥
त्रिंशद्दिनानि शूद्रस्य तदर्धं न्यायवर्तिनः ।
निशां भागत्रयं कुर्याद् द्वौ भागौ पूर्ववासरः ।
शेषः परदिनं ग्राह्यं जाते पाके मृते समम् ॥
पाके स्थालीपाके ।
अर्धरात्राद् अधःस्रावे जनने मरणे ऽपि वा ।
पूर्वम् एव दिनं ग्राह्यम् इत्य् आह भगवान् यमः ॥</description>
    </item>
    
    <item>
      <title>२४ उदकदानानर्हाः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/24_udakadAnAnarhAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/24_udakadAnAnarhAH/</guid>
      <description>उदकदानानर्हाः
अथोदकदानानर्हान् आह ।
पाषण्ड्यनास्रितस्तेनभर्तृघ्न्यः कामुकादिकाः ।
सुराप्य आत्मत्यागिन्यो नाशौचोदकभाजनाः ॥ इति ।
वेदबाह्यलिङ्गेन पाषण्ड्य् अनर्हः । अनाश्रितः सत्य् अप्य् अधिकारे अकृताश्रमविशेषपरिग्रहः, अनाश्रमीति यावत् । स्तेनः सुवर्णादेर् हर्ता । भर्तृघ्नी पतिघातिनी । कामुका कुलटा । सुरापी सुरापानरता । आत्मत्यागिनी कामाद् विषोद्बन्धनादिभिः प्राणत्यागिनी । मनुः ।
वृथासंकरजातानां प्रव्रज्यासु च तिष्ठताम् ।
आत्मनस् त्यागिनां चैव निवर्तेतोदकक्रिया ॥
पाषण्डम् आश्रितानां च चरन्तीनां च कामतः ।
गर्भभर्तृद्रुहां चैव सुरापीनां च योषिताम् ॥ इति ।</description>
    </item>
    
    <item>
      <title>२५ पुनःसंस्कारकालनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/25_punaHsaMskArakAlanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/25_punaHsaMskArakAlanirNayaH/</guid>
      <description>अथ पुनःसंस्कारकालनिर्णयः
बाले वा यदि वा वृद्धे शुक्रे चास्तम् उपागते ।
अपूर्वदेवयात्रां च प्रेतकार्याणि वर्जयेत् ॥
बाले वा यदि वा वृद्धे शुक्रे चास्तम् उपागते ।
प्रेतकर्म न कार्यं स्याद् अस्ते च गुरुशुक्रयोः ॥
अतीतकालं श्राद्धं चेत् पुनः संस्कारम् अर्हति ।
अर्वाक् त्रिपक्षात् प्रेतस्य पुनर् दहनकर्मणि ॥
न कालनियमो ज्ञेयो न मौढ्यं गुरुशुक्रयोः ।
सपिण्डनक्रियाकाले ऽप्य् और्ध्वदैहिकम् आचरेत् ।
गुरुभार्गवमौढ्यादिदोषस् तत्र न विद्यते ॥
एतत् मृतसंवत्सरविषयम् ।
चतुर्दशीं तिथिं नन्दां भद्रां शुक्रारवासरौ ।</description>
    </item>
    
    <item>
      <title>२६ पालाशविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/26_pAlAshavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/26_pAlAshavidhiH/</guid>
      <description>अथ पालाशविधिः
तत्र स्मृत्यन्तरम् ।
शरीराणि न विन्देरन् देशान्तरमृतस्य चेत् ।
पलाशपर्णवृन्तैस् तु कुर्यात् तत्प्रतिरूपकम् ॥
दद्याच् छिरस्य् अशीत्यर्धं ग्रीवायां तु दशैव तु ।
उरसि त्रिंशतं दद्याद् विंशतिं जठरे तथा ॥
बाह्वोर् द्वयोः शतं दद्याद् दश बाह्वङ्गुलीषु च ।
द्वादशार्धं वृषणयोर् अष्टार्धं शिश्न एव तु ॥
ऊर्वोर् द्वयोः शतं दद्यात् षष्ट्यर्धं जानुजङ्घयोः ।
दश पादाङ्गुलीषु स्युर् ऊर्णासूत्रेण बन्धयेत् ॥
स्नाप्यालंकृत्य तद्रूपं कुर्यात् तस्याभिमर्शनम् ।
दद्यात् पुत्रो ऽथ वा भ्राताप्य् अन्यो वापि च बान्धवः ।</description>
    </item>
    
    <item>
      <title>२७ आहिताग्निदुर्मरणादिविषयाः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/27_AhitAgnidurmaraNAdiviShayAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/27_AhitAgnidurmaraNAdiviShayAH/</guid>
      <description>आहिताग्निदुर्मरणादिविषयाणि
दुर्मृतस्याहिताग्नेर् विशेषम् आह पारस्करः ।
चण्डालेन श्वपाकेन गोभिर् विप्रैर् हतो यदि ।
आहिताग्निश् च यो विप्रो विषेणाकर्षितो ऽपि वा ॥
दहेत् तं ब्राह्मणं विप्रो लोकाग्नौ मन्तवर्जितम् ।
दग्ध्म् अस्थि पुनर् गृह्य क्षीरैः प्रक्षालयेत् ततः ।
पुनर् दहेत् स्वगिना तु स्वतन्त्रेण यथाविधि ॥
स्वतन्त्रेण स्वशाखोक्तेन विधिना । हारीतः ।
ब्राह्मणेन वधे प्राप्ते चण्डालस्य करेण वा ।
आत्मना शस्त्रनिर्घाते शूद्रवद् दहयेद् द्विजम् ॥
दग्धम् अस्थि पुनर् गृह्य विप्राणाम् अनुशासनात् ।
क्षीरैः प्रक्षालनं कृत्वा तद् अस्थि प्रेतवद् दहेत् ॥</description>
    </item>
    
    <item>
      <title>२८ मृताहाद्यपरिज्ञानविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/28_mRtAhAdyaparijnAnavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/28_mRtAhAdyaparijnAnavidhiH/</guid>
      <description>मृताहाद्यपरिज्ञानविधिः
देशान्तरमृतस्य मृताहाद्यपरिज्ञाने कर्तव्यम् आह पराशरः ।
देशान्तरगतो विप्रः प्रवासात् कालकारितात् ।
देहनाशम् अनुप्राप्तः स्थितिर् न ज्ञायते यदि ॥
कृष्णाष्टमी त्व् अमवस्या कृष्णा वैकादशी च या ।
उदकं पिण्डदानं च तत्र श्राद्धं समाचरेत् ॥ इति ।
दहनाशौचं विना कृष्णाष्टम्यादिषु त्रिषु पिण्डोदकदानासंभवाद् दहनौशाचस्वीकारो ऽपि (?) तत्र विवक्षित इति गम्यते । द्विविधो हि देशान्तरभृतः, कृतसंसरो ऽकृतसंस्कारश् चेति । कृतसंस्कारश् चाशौचान्ते वक्ष्यते । अकृतसंस्कारो ऽपि द्विविधः, मरणदिवसज्ञानाज्ञानभेदात् । यस्य हि मरणदिवसो ज्ञातः तस्य प्रत्याब्दिकादिश्राद्धं तद्दिन एव कर्तव्यम् । अन्यदिवसे पुनर् दहनम् आशौचग्रहणं च । पिण्डोदकादिदानं त्व् अनिषिद्धदिननक्षत्रवारादिकं प्रत्यालोचय तत्रनुष्ठेयम्, स्मृतिपुराणसिष्टाचाराणां तथा प्रवृत्तत्वात् । स्मृत्यन्तरे ।</description>
    </item>
    
    <item>
      <title>२९ आशौचान्ते पुण्याहवाचनविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/29_AshauchAnte_puNyAhavAchanavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/29_AshauchAnte_puNyAhavAchanavidhiH/</guid>
      <description>आशौचान्ते पुण्याहवाचनविधिः
अथाशौचानन्तरं पुण्याहवाचनं कार्यम् । संवर्तः ।
आशौचे निर्गते कुर्याद् गृहमार्जनलेपने ।
सवासा जलम् आप्लुत्य शुद्धः पुण्याहवाचनैः ॥
वसिष्ठो ऽपि ।
आशौचान्ते तु कर्तव्यं ब्राह्मणस्याभिषेचनम् ।
ऋग्भिर् यजुर्भिश् छन्दोगैर् अब्लिङ्गैः पावमानिकैः ।
आशिषश् च गृहीत्वाथ श्राद्धकर्म समाचरेत् ॥ इति ।
व्यासो ऽपि ।
संपूज्य गन्धपुष्पाद्यैर् ब्राह्मणान् स्वस्ति वाचयेत् ।
धर्मकर्मणि संकल्पे संग्रामे ऽद्भुतदर्शने ॥
यज्ञार्थे च पर्तिष्ठादौ सर्वसंस्कारकर्मसु ।
शुद्धिकामस् तुष्टिकामः श्रेयःकामश् च नित्यसः ॥ इति ।
यमो ऽपि ।</description>
    </item>
    
    <item>
      <title>३० एकोद्दिष्टविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/30_ekoddiShTavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/30_ekoddiShTavidhiH/</guid>
      <description>अथैकोद्दिष्टविधिः
तत्र मरीचिः ।
आशौचान्ते ततः सम्यक् पिण्डदानं समापयेत् ।
तत्र श्राद्धं प्रदातव्यं सर्ववर्णेष्व् अयं विधिः ॥ इति ।
ततः आशौचानन्तरम् एकादशे ऽहनि ब्राह्मण एकोद्दिष्टं कुर्यात् । &amp;ldquo;एकादशे ऽहन्य् एकोद्दिष्टं कुर्यात्&amp;rdquo; इत्य् अयं विधिः क्षत्रियादिष्व् अपि वर्णेषु समान इत्य् अर्थः ।
नन्व् आशौचसमाप्त्यनन्तरम् एकोद्दिष्टविधिः सर्वेष्व् अपि वर्णेषु किं न स्यात्, एकादशे ऽहनि क्षत्रियादीनाम् अधिककालाशौचिनां शुद्ध्यभावात् । &amp;ldquo;शुचिना कर्म कर्तव्यम्&amp;rdquo; इति शुद्धेः कर्माङ्गत्वविधानात् । अथ,
आशौचे निर्गते कुर्याद् गृहमार्जनलेपने ।
इत्य् आशौचानन्तरं गृहशुद्धिः ।</description>
    </item>
    
    <item>
      <title>३१ वृषोत्सर्गविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/31_vRShotsargavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/31_vRShotsargavidhiH/</guid>
      <description>वृषोत्सर्गविधिः
एकादशे ऽहनि वृषोत्सर्गः कर्तव्यः । तत्र पुराणम् ।
उत्सृजेत् संभवे नीलं लोहितं कृष्णम् एव वा ।
मृतो न पश्येन् नरकं गोघाती ब्रह्महापि वा ॥
पुत्रो वा भ्रातृपुत्रो वा मृतस्यैकादशे ऽहनि ।
उत्सृजेद् वृषभं नीलं यथावर्णम् असंभवेत् ॥
प्रेतत्वात् प्रविमुच्यन्ते महापातकिनो नराः॥ इति ।
व्यासः ।
एकादशे ऽह्नि संप्राप्ते प्रेतस्य स्वर्गसाधनम् ।
वृषम् एकं समुत्सृज्य श्राद्धे विप्रांश् च भोजयेत् ॥ इति ।
काश्यपः ।
नीलं वाप्य् अथ वा कृष्णं मृतस्यैकादशे ऽऽहनित् ।</description>
    </item>
    
    <item>
      <title>३२ षोडशश्राद्धनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/32_ShoDashashrAddhanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/32_ShoDashashrAddhanirUpaNam/</guid>
      <description>षोडशश्राद्धनिरूपणम्
द्वादश् प्रतिमास्यानि ऊनषाण्मासिकं तथा ।
त्रैपक्षिकम् अथोनाब्दं तथा चैवोनमासिकम् ॥
सपिण्डीकरणं चैवेत्य् एवं श्राद्धानि षोडश ।
एकादशे ऽह्नि मास्य् ऊन आद्ये षष्ठे तथान्तिमे ॥
प्रतिमासं मृते ऽह्न्य् अब्दं स्युस् त्रिपक्षे च षोडश ।
नृणां तु त्यक्तदेहानां श्राद्धं दद्यात् तु षोडश् ॥
चतुर्थे पञ्चमे चैव नवमैकादशे तथा ।
तत्र द्वादशभिर् मासैः श्राद्धं द्वादशसंख्यया ॥
कर्तव्यं श्रुतितस् तेषां तत्र विप्रांश् च तर्पयेत् ॥
गालवः ।
ऊनषाण्मासिकं षष्ठे मास्य् ऊने ऽप्य् ऊनमासिकम् ।</description>
    </item>
    
    <item>
      <title>३३ सपिण्डीकरणकालाः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/33_sapiNDIkaraNakAlAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/33_sapiNDIkaraNakAlAH/</guid>
      <description>अथ सपिण्डीकरणकालाः
तत्र आश्वलायनः - &amp;ldquo;अथ सपिण्डीकरणं संवत्सरे पूर्णे द्वादशाहे वा&amp;rdquo; इति । कात्यायनः - &amp;ldquo;अथ सपिण्डीकरणं संवत्सरे पूर्णे द्वादशाहे त्रिपक्षे वा&amp;rdquo; इति । बोधायनः - &amp;ldquo;अथ सपिण्डीकरणं पूर्णे संवत्सरे त्रिपक्षे तृतीये मासि द्वादशह एकादशाहे वा&amp;rdquo; इति । व्यासः ।
श्राद्धानि षोडशादत्वा नैव कुर्यात् सपिण्डनम् ।
असपिण्डीकृते प्रेते पितृत्वं नोपपद्यते ॥
अकृतस्य तु पुत्रस्य शुभं किंचिन् न विद्यते ।
न च नैमित्तिकं काम्यम् इष्टापूर्तादिकं न च ॥
नासपिण्डीकृतौ पित्रोर् अन्येषां श्राद्धम् एव च ।</description>
    </item>
    
    <item>
      <title>३४ पुनःसपिण्डीकरणकालः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/34_punaHsapiNDIkaraNakAlaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/34_punaHsapiNDIkaraNakAlaH/</guid>
      <description>अथ पुनःसपिण्डीकरणकालः
तत्र काश्यपः ।
व्युत्क्रमेण प्रमीतानां सपिण्डीकृतिर् इष्यते ।
अन्तर्हिते मृते पश्चात् पुनः कुर्यात् सपिण्डनम् ॥ इति ।
दक्षः ।
पितामहं च जीवन्तम् अतिक्रम्य यदा सुतः ।
अतिक्रम्य द्वयं वापि सपिण्डीकरणं चरेत् ॥
तयोर् आपन्नयोः काले पुनः कुर्यात् सपिण्डनम् ॥ इति ।
वृद्धवसिष्ठः ।
व्युत्क्रमेणापि सापिण्ड्यं कर्तव्यम् ऋषिसंमतम् ।
तत्राप्य् ऊर्ध्वस्य सापिण्ड्ये कृते ऽस्य पुनर् आचरेत् ॥
औरसः क्षेत्रजो वापि धर्म एवं सनातनः ।
परित्यज्यैव जीवन्तं पुत्रं नान्यैस् तु कारयेत् ॥</description>
    </item>
    
    <item>
      <title>३५ सपिण्डीकरणप्रयोगः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/35_sapiNDIkaraNaprayogaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/35_sapiNDIkaraNaprayogaH/</guid>
      <description>अथ सपिण्डीकरणप्रयोगः
तत्र प्रचेताः ।
स्वपितुः प्रेतभूतस्य त्व् एकोद्दिष्टविधानतः ।
एषां पितामहादीनां विधिना पार्वणेन तु ॥
श्राद्धद्वयं हि कर्तव्यं सपिण्डीकरणं हि तत् ॥ इति ।
विष्णुः ।
पितुर् मरणम् आरभ्य द्वादशे दिवसे चरेत् ।
प्रेतभावनिविर्मोकद्वारा प्रेतस्य वै पितुः ॥
पितामहादिभिः सार्धं सापिण्ड्यस्य प्रसिद्धये ।
समानोदकभावस्य सिद्ध्यर्थं च पितुः सुतः ॥
एषां पितामहादीनां विधिना पार्वणेन तु ।
स्वपितुः प्रेतभूतस्य त्व् एकोद्दिष्टविधानतः ॥
इत्थं च पार्वणात्मैकोद्दिष्टात्मोभयरूपकम् ।
कामकालौ वैश्वदेवे निर्दिष्टौ तु सपिण्डने ॥</description>
    </item>
    
    <item>
      <title>३६ अनुगमने सपिण्डीकरणकालः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/36_anugamane_sapiNDIkaraNakAlaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/36_anugamane_sapiNDIkaraNakAlaH/</guid>
      <description>अथानुगमने सपिण्डीकरणकालः
अनुगमने पत्या सह सपिण्डीकरणं कार्यम् । तत्र यमः ।
पत्या चैकेन कर्तव्यं सपिण्डीकरणं स्त्रियाः ।
सा मृतापि हि तेनैक्यं गता मन्त्राहुतिव्रतैः ॥ इति ।
शातातपो ऽपि ।
मृता यानुगता नाथं सा तेन सहपिण्डताम् ।
अर्हति स्वर्गवासे ऽपि यावद् आभूतसंप्लवम् ॥ इति ।
वसिष्ठः ।
अनुयाने तु पतिना सपिण्डीकरणं सह ।
अन्तर्धाय तृणं मध्ये भर्तृश्वशुरयोर् अपि ॥ इति ।
केचिद् भर्त्रादिभिः सह सापिण्ड्यम् आहुः । यद् आह शङ्खः ।</description>
    </item>
    
    <item>
      <title>३७ सपिण्डीकरणनिषेधे</title>
      <link>https://vishvAsa.github.io/kalpAntaram/smRti-chandrikA/Text/Ashaucham/37_sapiNDIkaraNaniShedhe/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/37_sapiNDIkaraNaniShedhe/</guid>
      <description>अथ सपिण्डीकरणनिषेधे कानिचिद् वचनानि लिख्यन्ते
शातातपः ।
क्लीबैश् च पतितैर् एव दुष्टाभिः स्त्रीभिर् एव च ।
सपिण्डीकरणं कुर्याद् एकोद्दिष्टं समाचरेत् ॥
नैष्ठिकानां यतीनां च श्राद्धे नारायणार्पणम् ।
उपकुर्वाणकस्यैव सपिण्डीकरणं विदुः ॥
नैष्ठिको ब्रह्मचारी तु देहं त्यक्त्वा परं व्रजेत् ।
तस्य श्राद्धं न कार्यं स्यात् सपिण्डीकरणं न च ॥ इति ।
वृद्धवसिष्ठः ।
सपिण्डीकरणं नैव मृतानां ब्रह्मचारिणाम् ।
दाहादि षोडशाहान्तं निर्वर्त्यैव यथास्मृति ॥
द्वादशे ऽहनित् संप्राप्ते कृत्वा चैव तु पार्वणम् ।</description>
    </item>
    
    <item>
      <title>३८ नवमिश्रैकोद्दिष्टम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/38_navamishraikoddiShTam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/38_navamishraikoddiShTam/</guid>
      <description>अथ नवमिश्रैकोद्दिष्टम्
तत्र याज्ञवल्क्यः ।
एकोद्दिष्टं दैवहीनम् एकार्घैकपवित्रकम् ।
आवाहनाग्नौकरणरहितं ह्य् अपसव्यवत् ॥
उत्तिष्ठताम् इत्य् अक्षय्यस्थाने विप्रविसर्जने ।
अभिरम्यताम् इति वदेत् ब्रूयुस् ते ऽभिरताः स्म ह ॥ इति ।
तद् एतत् प्रकरणबलान् नवश्राद्धनवमिश्रविषयम् । अत्रापि सपिण्डीकरणार्थैकोद्दिष्टे विशेषो बोधायनेन दर्शितः ।
एकोद्दिष्टे निषिद्धे ऽपि यद्य् अप्य् आवाहनादिके ।
तत्सपिण्डागते त्व् एकोद्दिष्टे सर्वं समाचरेत् ॥
आवाहनं स्वधाशब्दं प्रेते बोधायनो ऽब्रवीत् ।
न स्नेहपक्वगोधूमविकारो धूप उच्यते ॥
एकोद्दिष्टे न तद् दद्याद् एतत् सर्वं सपिण्डने ।</description>
    </item>
    
    <item>
      <title>३९ नवश्राद्धानि</title>
      <link>https://vishvAsa.github.io/kalpAntaram/smRti-chandrikA/Text/Ashaucham/39_navashrAddhAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/39_navashrAddhAni/</guid>
      <description>अथ नवश्राद्धानि
तत्र तावन् नवसंज्ञकानाम् अन्तर्दशाहे क्रियमाणानां नवश्राद्धसंज्ञाम् अभिनिवेशयन्न् आश्वलायनो दशाहपर्यन्तं नवश्राद्धं मन्यते । शिवस्वामी ।
नवश्राद्धानि पञ्चाहुर् आश्वलायनशाखिनः ।
आपस्तम्बाः षड् इत्य् आहुर् विभाषाम् ऐतरेयिणः ॥ इति ।
प्रजापतिः ।
नवश्राद्धं दशाहान्तं मिश्रं संवत्सराद् अधि ।
एकादशाहम् आरभ्य कुर्यात् प्रेतत्वमुक्तये ॥ इति ।
वसिष्ठः ।
सूतकान्तं नवश्राद्धं कुर्याद् एकादशे शुचिः ।
नवश्राद्धं दशाहानि नवमिश्रं षड् अन्वहम् ॥ इति ।
अत्र षण्णवश्राद्धं केचिद् आहुः । अङ्गिराः ।
प्रथमे ऽह्नि तृतीये ऽह्नि पञ्चमे सप्तमे तथा ।</description>
    </item>
    
    <item>
      <title>४० नग्नप्रच्छादनश्राद्धम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/40_nagnaprachChAdanashrAddham/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/40_nagnaprachChAdanashrAddham/</guid>
      <description>अथ नग्नप्रच्छादनश्राद्धम्
तत्र गोबिलः ।
नग्नप्रच्छादनं श्राद्धं स्नानान्ते तु मृते ऽहनि ॥
घटे तण्डुलपूर्णे वा वाससा परिवेष्टिते ॥
पिधाय कांस्यपात्रेण तस्मिन्न् आज्यं विनिक्षिपेत् ।
हिरण्यं तत्र निक्षिप्य यथाविभवसारतः ।
कुलीनाय दरिद्राय श्रोत्रियाय कुटुम्बिने ॥
संप्रदद्यात् तदा भक्त्या विष्णुं च मनसा स्मरन् ।
प्रेतम् उद्दिश्य संपूज्य ब्राह्मणं तु वसर्जयेत् ॥ इति ।
व्यासः ।
वासस्तण्डुलमृत्पात्रं प्रदीपं कांस्यभाजनम् ।
दहनानन्तरं दद्यान् नग्नप्रच्छादनं हि तत् ॥ इति ।
संचयनाङ्गम् अपरं श्राद्धं तथैवोक्तम् ।</description>
    </item>
    
    <item>
      <title>४१ नारायणबलिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/41_nArAyaNabaliH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/41_nArAyaNabaliH/</guid>
      <description>अथ नारायणबलिः
ब्रह्मपुराणे ।
नारायणबलिं वक्ष्ये व्यासेनोक्तं यथा पुरा ।
चण्डालोदकसर्पाद्यैर् विद्युज्ज्वालाविषादिभिः ॥
गिरिवृक्षाश्मभिः शस्त्रैः पशुदंष्ट्रिनखिद्विजैः ।
मृतानां नैष्ठिकानां च यतीनां च तपस्विनाम् ॥
वैष्णवानां विशेषेण चान्येषां मोक्षकाङ्क्षिणाम् ।
मृतानां नैष्ठिकादीनां द्वादशे ऽहनि कारयेत् ॥
संवत्सरात् परं कुर्याच् चण्डालाद्यैर् हतस्य च ।
आपत्तौ संकटे रोगे यद् वा देशविपर्यये ॥
कर्तृद्रव्यादिसंदेहे प्राणसंदेहदर्शने ।
यस्मिन् कस्मिन् दिने वापि वत्सराद् बहिर् एव चेत् ॥
उत्तरायणगे सूर्ये विषुवे चायने ऽपि वा ।
श्रोणायाम् अथ रोहिण्याम् एकादश्यां तु पक्षयोः ॥</description>
    </item>
    
    <item>
      <title>४२ रजस्वलादिमरणे संस्कारः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/42_rajasvalAdimaraNe_saMskAraH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/42_rajasvalAdimaraNe_saMskAraH/</guid>
      <description>अथ रजस्वलादिमरणे संस्कारविषयाणि
रजस्वलामरणे ।
ग्राम्यालंकारसंयुक्तां तूष्णीं निर्हृत्य तां मृताम् ।
यथोक्तविधिना मन्त्रैः स्नाप्य गव्यैश् च पञ्चभिः ॥
शतकुम्बोदकैः स्नानं दश द्वादश वा भवेत् ।
मलापनोदनं कृत्वा अलंकारान्तरं तथा ॥
वस्त्रान्तरावृतां कृत्वा दहेद् एवं रजस्वलाम् ॥
गर्भिणीमृतौ संस्कारः ।
मृता चेद् गर्भिणी नारी तस्याः संस्कार उच्यते ।
बोधायनभरद्वाजशौनकाद्यैर् यथोदितम् ॥
पितृमेधं तु संकल्प्य कृत्वा दारुचितेः क्रियाम् ।
पश्चाद् दारुचितेः प्रेतां दक्षिणे वा यथाविधि ॥
निधाय गृह्यतन्त्राणि कृत्वादर्वीविमार्जनम् ।
हिरण्यगर्भमन्त्रेण विलिखेद् असिनोदरम् ॥</description>
    </item>
    
    <item>
      <title>४३ पर्युषितादिदोषे प्रायश्चित्तादिनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ashaucham/43_paryuShitAdidoShe_prAyashchittAdinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/43_paryuShitAdidoShe_prAyashchittAdinirUpaNam/</guid>
      <description>अथ पर्युषितादिदोषे प्रायश्चित्तादिनिरूपणम्
पर्युषितादिदोषे प्रायश्चित्तम् ।
दिवा वा यदि वा रात्रौ शवस् तिष्ठति कर्हिचित् ।
तत् पर्युषितम् इत्य् आहुर् दहने तस्य का गतिः ॥
पञ्चगव्येन संस्नाप्य प्राजापत्यं समाचरेत् ।
क्लिन्ने छिन्ने ऽतिदुर्गन्धे स्नाप्य गोमयवारिणा ॥
तप्तकृच्छ्रं द्विजैर् लब्ध्वा पुण्याद्भिर् अभिषेचयेत् ।
क्रिमिर् उत्पद्यते यत्र स्नाप्य गोमयवारिणा ॥
मृद्भस्मकुशगोमूत्रैः प्रक्षाल्य च पुनः पुनः ।
तप्तकृच्छ्रैस् त्रिभिः सुद्धिं लब्ध्वा दग्धं पुनर् दहेत् ॥
सवे दण्डालसंस्पृष्टे स्पृष्टो वा म्रियते यदि ।
चान्द्रायणं द्विजैर् लब्ध्वा स्नाप्य मन्त्रैः पुरोदितैः ॥</description>
    </item>
    
    <item>
      <title>४४ यतिसंस्कारविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/44_yatisaMskAravidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/44_yatisaMskAravidhiH/</guid>
      <description>अथ यतिसंस्कारविधिः
तत्र यमः ।
सर्वसंगनिवृत्तस्य ध्यानयोगरतस्य च ।
न तस्य दहनं कार्यं नाशौचं नोदकक्रिया ॥
शुचौ देशे ऽथ गायत्र्या देहं प्रक्षाल्य वारिणा ।
मधुना सर्पिषाभ्यज्य प्रक्षाल्य च सुगन्धिभिः ॥
हिरण्यवर्णा इत्य् आभिर् आपोहिष्ठादिभिस् त्रिभिः ।
पवमानानुवाकेन शुद्धवत्या तरत्समैः ॥
शुचीवो ऽग्निः शुचीत्य् ऋग्भिः प्रवदाजातवेदसा ।
पवित्रं ते ऽथ चरणं पवित्रम् इति च त्रिभिः ॥
अभिषिच्य कुशाग्रैर् वा द्विजानुज्ञाम् अवाप्य च ।
अलंकृत्य च गायत्र्या गन्धमाल्यैः समन्ततः ॥
दृढे शिक्ये निधायाथ वहेयुर् ब्राह्मणा दृढम् ।</description>
    </item>
    
    <item>
      <title>४५ गङ्गाम्भस्य् अस्थिनिक्षेपः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/45_gangAmbhasy_asthinixepaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/45_gangAmbhasy_asthinixepaH/</guid>
      <description>अथ गङ्गाम्भस्य् अस्थिनिक्षेपः
तत्र शाण्डिल्यः ।
द्वारवत्यां सेतुबन्धे गोदावर्यां च पुष्करे ।
अस्थीनि विसृजेद् यस्य स मृतो मुक्तिम् अप्नुयात् ॥ इति ।
शङ्खलिखितौ ।
गङ्गायां च प्रयागे च केदारे पुष्करोत्तमे ।
अस्थीनि विधिवत् त्यक्त्वा गयायां पिण्डदो भवेत् ।
पित्रो ऋणात् प्रमुच्येत तौ नित्यं मोक्षगामिनौ ॥ इति ।
योगयाज्ञवल्क्यः ।
गङ्गायां यमुनायां या कावेर्यां वा शुतुद्रुतौ ।
सरस्वत्यां विसेषेण ह्य् अस्थीनि विसृजेत् सुतः ॥ इति ।
शालंकायनः ।
अस्थिसंचयनं कृत्वा स्वगृह्योक्तविधानतः ।</description>
    </item>
    
    <item>
      <title>४६ गयाश्राद्धविधिः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/46_gayAshrAddhavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/46_gayAshrAddhavidhiH/</guid>
      <description>अथ गयाश्राद्धविधिः
अत्र आदिपुराणम् ।
उद्यतस् तु गयाम् गन्तुं श्राद्धं कर्तुं विधानतः ।
विधाय कर्पटीवेषं ग्रामस्यापि प्रदक्षिणम् ॥
ततो ग्रामान्तरं गत्वा श्राद्धशेषस्य भोजनम् ।
कृत्वा प्रदक्षिणं गच्छेत् प्रतिग्रहविवर्जितः ॥
स्वगृहे घृतप्रधानद्रव्यं श्राद्धं नवदेवत्यं निर्वर्त्य श्राद्धशेषघृतं गृहीत्वा ग्रामं प्रदक्षिणीकृत्य ग्रामान्तरं गत्वा तत्र भुक्त्वा तम् अपि प्रदक्षिणीकृत्य प्रतिग्रहादिविवर्जितो गच्छेद् इत्य् अर्थः । प्रतिग्रहविसर्जनं चागयाश्राद्धपरिसमाप्तेः ।
अनेनैव विधानेन गत्वा चोत्तरमानसम् ।
आचम्य कुशहस्तस् तु शिरस्य् अभ्युक्ष्य वारिणा ॥
अब्रुवन् स्थानमधे तु गच्छेत् कनकसंज्ञितम् ॥</description>
    </item>
    
    <item>
      <title>४७ गयाश्राद्धाधिकारिणः</title>
      <link>https://vishvAsa.github.io/kalpAntaram/smRti-chandrikA/Text/Ashaucham/47_gayAshrAddhAdhikAriNaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ashaucham/47_gayAshrAddhAdhikAriNaH/</guid>
      <description>अथ गयाश्राद्धाधिकारिणः
तत्र पुत्रादयो ऽधिकारिणो ज्ञेयाः । विशेषस् तूच्यते ।
पुत्रेषु विद्यमानेषु नान्यं वै कारयेत् स्वधाम् ।
इति ऋश्यशृङ्गवचनस्यायम् अपवादः ।
आत्मजो वान्यजो वापि गयाकूपे यदा कदा ।
यन् नाम्ना पातयेत् पिण्डं तं नयेद् ब्रह्म शाश्वतम् ॥ इति ।
तथान्यो ऽपि विशेषः ।
आत्मनस् तु महाबुद्धे गयायां तु तिलैर् विना ।
पिण्डनिर्वापणं कुर्यात् तथान्या अपि गोत्रजाः ॥
अन्या इत् छान्दसम् । अस्माद् एव वचनाद् अन्यत्र आत्मनः पिण्डदानं न कार्यम् इत्य् अवगम्यते । तथा ।</description>
    </item>
    
  </channel>
</rss>
