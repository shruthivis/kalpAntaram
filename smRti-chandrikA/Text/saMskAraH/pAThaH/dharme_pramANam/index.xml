<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;धर्मे प्रमाणम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/</link>
    <description>Recent content in &#43;धर्मे प्रमाणम् on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/index.xml" rel="self" type="application/rss+xml" />
    <item>
      <title>०१ प्रमाणसाधनम्</title>
      <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/01_pramANasAdhanam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/01_pramANasAdhanam/</guid>
      <description>प्रमाणसाधनम्
मन्वादिप्रणीतानाम् एव धर्मशास्त्राणां वेदमूलत्वाद् एव तान्य् एव धर्मे प्रमाणानीति तदधिगमोपयोगितया तच्छास्त्रप्रणेतारः प्रथमं प्रदर्श्यन्ते । तत्र पतिठीनसिः ।
तेषां मन्वङ्गिरोव्यासगौतमात्र्युशनोयमाः ।
वसिष्ठदक्षसंवर्तशातातपपराशराः ॥
विष्ण्वापस्तम्बहारीताः शङ्खः कात्यायनो गुरुः ।
प्रचेता नारदो योगी बोधायनपितामहौ ॥
सुमन्तुः कश्यपो बभ्रुः पैठीनो व्याघ्र एव च ।
सत्यव्रतो भरद्वाजो गार्ग्यः कार्ष्णाजिनिस् तथा ॥
जाबालिर् जमदग्निश् च लोगाक्षिर् ब्रह्मसंभवः ।
इति धर्मप्रणेतारः षट्त्रिषदृषयः स्मृताः ॥ इति ।
ननु किम् इयं परिसङ्ख्या ।
मैवम्, तथा सति वत्समरीचिदेवलपारस्करपुलस्त्यपुलहक्रतुऋष्यशृङ्गलिखितच्छागलेयादीनां धर्मशास्त्रप्रणेतृत्वं न स्यात् । न च तथास्त्व् इति वाच्यम्, तेषाम् अपि वेदमूलस्मृतिशास्त्रप्रणेतृत्वेन मन्वादिभ्यो ऽविशेषात् । अत एव शङ्खः - &amp;ldquo;मनुयमदक्षविष्ण्वङ्गिरोबृहस्पत्युशनआपस्तम्बगौतमसंवर्तात्रेयहारीतकात्यायन-शङ्खलिखितपराशरव्यासशातातपप्रचेतोयाज्ञवल्क्यादयः&amp;rdquo; इत्य् आदिग्रहणं कृतवान् । अतः प्रदर्शनार्थम् एव परिगणनं न्याय्यम् । अत्राङ्गिराः ।</description>
    </item>
    
    <item>
      <title>०२ धर्मप्रमाणानि</title>
      <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/02_dharmapramANAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/02_dharmapramANAni/</guid>
      <description>अथ धर्मप्रमाणानि
तत्र याज्ञवल्क्यः ।
पुराणन्यायमीमांसाधर्मशास्त्राङ्गमिश्रिताः ।
वेदाः स्थानानि विद्यानां धर्मस्य च चतुर्दश ॥ इति ।
पुराणं ब्राह्मादि । न्यायः तर्कः । मीमांसा वेदवाक्यविचारः । धर्मशास्त्रं मन्वादिस्मृतयः । अङ्गैः व्याकरणादिभिः युक्ताः चत्वारो वेदाः । एताश् चतुर्दश विद्यानां धर्मज्ञानानां निमित्तानि प्रमाणानि धर्मस्य च विद्याद्वारेण । मनुर् अपि ।
वेदो ऽखिलो धर्ममूलं स्मृतिशीले च तद्विदाम् ।
आचारश् चैव साधूनाम् आत्मनस् तुष्टिर् एव च ॥ इति ।
अयम् अर्थः - वेदः धर्ममूलं धर्मे प्रमाणम् । तथा वेदविदां स्मृतिशीले अपि, शीलं रागद्वेषादिवर्जनम् । आचारः कङ्कणबन्धनादिः । आत्मतुष्टिः वैकल्पिकेषु पदार्थेषु यस्मिन् क्रियमाणे आत्मनः प्रीतिः सापि प्रमाणम् इति । व्यासो ऽपि ।</description>
    </item>
    
    <item>
      <title>०३ धर्मस्वरूपनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/03_dharmasvarUpanirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/03_dharmasvarUpanirUpaNam/</guid>
      <description>धर्मस्वरूपनिरूपणम्
श्रुत्यादिप्रमाणको धर्म इत्य् उक्तम् । तस्य धर्मस्य सामान्यलक्षणम् आह विश्वामित्रः ।
यमार्थाः क्रियमाणं तु शंसन्त्य् आगमवेदिनः ।
स धर्मो यं विगर्हन्ते तम् अधर्मं प्रचक्षते ॥ इति ।
मनुर् अपि ।
विद्वद्भिः सेवितः सद्भिः नित्यम् अद्वेषरगिभिः ।
हृदयेनाभ्यनुज्ञातः (?) यो धर्मस् तं निबोधत ॥ इति ।
तथा विशेषतो ऽपि स एवाह ।
धृतिः क्षमा दमो ऽस्तेयं शौचम् इन्द्रियनिग्रहः ।
ह्रीर् विद्या सत्यम् अक्रोधो दशकं धर्मलक्षणम् ॥ इति ।
धृतिः धैर्यम् । अपरधे ऽपि चित्तस्याविकारः क्षमा । अन्तःकरणसंयमः दमः । अस्तेयम् अदत्तास्वीकारः । शौचं बाह्यम् आभ्यन्तरं च । इन्द्रियनिग्रहः निषिद्धेभ्यः इन्द्रियाणां निवारणम् । ह्रीः अकर्यनिवृत्तिः । विद्या आत्मज्ञानम् । सत्यं यथार्थवचनम् । तच् च प्रियम् एव वेदितव्यम् । तथा च मनुः ।</description>
    </item>
    
    <item>
      <title>०४ श्रुत्यादीनां बलाबलम्</title>
      <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/04_shrutyAdInAM_balAbalam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/04_shrutyAdInAM_balAbalam/</guid>
      <description>अथ श्रुत्यादीनां बलाबलम्
तत्र मनुः ।
श्रुतिद्वैधं तु यत्र स्यात् तत्र धर्माव् उभौ स्मृतौ ।
उभाव् अपि हि तौ धर्मौ सम्यग् उक्तौ मनीषिभिः ॥ इति ।
यत्र श्रुत्योः द्वैविध्यं परस्परविरोधतः तत्र श्रुतिप्रतिपादितौ द्वाव् अपि धर्मौ, यतः मन्वादिभ्यः पूर्वतरैर् अपि &amp;ldquo;तौ धर्मौ&amp;rdquo; इत्य् उक्तौ । तुल्यप्रमाणविशिष्टत्वाद् अनयोर् विकल्प इत्य् अभिप्रायः । अनेनैव स्मृत्योर् विरोधे ऽपि विकल्प इत्य् उक्तं भवति । अत एव स्मृत्यधिकारे गौतमः - &amp;ldquo;तुल्यबलविरोधे विकल्पः&amp;rdquo; इति । श्रुतिस्मृत्योर् विरोधे स्मृतेः बध एव । यथाह लोगाक्षिः ।</description>
    </item>
    
    <item>
      <title>०५ देशनिर्णयः</title>
      <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/05_deshanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/05_deshanirNayaH/</guid>
      <description>अथ देशनिर्णयः
तत्र मनुः ।
सरस्वतीदृषद्वत्योर् देवनद्योर् यद् अन्तरम् ।
तं देवनिर्मितं देशं ब्रह्मावर्तं प्रचक्षते ॥ इति ।
कुरुक्षेत्रं च मत्स्याश् च पाञ्चालाः शूरसेनकाः ।
एष ब्रहर्षिदेशो वै ब्रह्मावर्ताद् अनन्तरम् ॥
अनन्तरम् ईषदूनम् इत्य् अर्थः ।
हिमवद्विन्ध्ययोर् मध्यं यत् प्राग् विनशनाद् अपि ।
प्रत्यग् एव प्रयागाच् च मध्यदेशः प्रकीर्तितः ॥
विनसनं सरस्वत्या अन्तर्धानदेसः ।
आ समुद्रात् तु वै पूर्वाद् आ समुद्राच् च पश्चिमात् ।
तयोर् एवान्तरं गिर्योर् आर्यावर्तं विदुर् बुधाः ॥ इति ।</description>
    </item>
    
    <item>
      <title>०६ युगधर्माः</title>
      <link>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/06_yugadharmAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/saMskAraH/pAThaH/dharme_pramANam/06_yugadharmAH/</guid>
      <description>अथ युगधर्माः
तत्र मनुः ।
अन्ये कृतयुगे धर्माः त्रेतायां द्वापरे परे ।
अन्ये कलियुगे नॄणां युगह्रासानुरूपतः ॥
तपः परं कृतयुगे त्रेतायां ज्ञानम् एव च ।
द्वापरे यज्ञम् एवाहुर् दानम् एव कलौ युगे ॥
तपः कृच्छ्रचान्द्रायणादि, परं प्रधानम् इत्य् अर्थः । बृहस्पतिर् अपि ।
तपो धर्मः कृतयुगे ज्ञानं त्रेतायुगे स्मृतम् ।
द्वापरे चाध्वरः प्रोक्तस् तिष्ये दानं दया दमः ॥
तिष्यः कलिः । पराशरो ऽपि ।
कृते तु मानवो धर्मस् त्रेतायां गौतमस्य तु ।</description>
    </item>
    
  </channel>
</rss>
