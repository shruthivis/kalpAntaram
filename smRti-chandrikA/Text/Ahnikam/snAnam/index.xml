<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;स्नानम् on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/Ahnikam/snAnam/</link>
    <description>Recent content in &#43;स्नानम् on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/Ahnikam/snAnam/index.xml" rel="self" type="application/rss+xml" />
    <item>
      <title>०७ स्नानप्रशंसा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/07_snAnaprashaMsA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/07_snAnaprashaMsA/</guid>
      <description>अथ स्नानप्रशंसा
अत्र योगयाज्ञवल्क्यः ।
अगम्यागमनात् स्तेयात् पापेभ्यश् च प्रतिग्रहात् ।
रहस्याचरितात् पापान् मुच्यते स्नानम् आचरन् ॥
मनःप्रसादजननं रूपसौभाग्यवर्धनम् ।
शोकदुःस्वप्नहं स्नानं मोक्षदं ज्ञानदं तथा ॥
स्नानमूलाः क्रियाः सर्वाः श्रुतिस्मृत्युदिता नृणाम् ।
तस्मात् स्नानं निषेवेत श्रीपुष्ट्यारोग्यवर्धनम् ॥
याम्यं हि यातनादुःखं नित्यस्नायी न पश्यति ।
नित्यस्नानेन पूयन्ते ये ऽपि पापकृतो जनाः ॥
गुणा दश स्नानपरस्य साधोः रूपं च तेजश् च बलं शौचम् ।
आयुष्यम् आरोग्यम् अलोलुपत्वं दुःस्वप्नघातश् च तपश् च मेधा ॥</description>
    </item>
    
    <item>
      <title>०८ स्नानभेदाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/08_snAnabhedAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/08_snAnabhedAH/</guid>
      <description>अथ स्नानभेदाः
तत्र शङ्खः ।
स्नानं तु द्विविधं प्रोक्तं गौणमुख्यप्रभेदतः ।
तयोस् तु वारुणं मुख्यं तत् पुनः षड्विधं भवेत् ॥
नित्यं नैमित्तिकं काम्यं क्रियाङ्गं मलकर्षणम् ।
क्रियास्नानं तथा षष्ठं प्रोढा स्नानं प्रकीर्तितम् ॥ इति ।
एतेषां लक्षणम् आह स एव ।
अस्नातस् तु पुमान् नार्हो
जप्याग्निहवनादिषु ।
प्रातःस्नानं तदर्थं तु
नित्यस्नानं प्रकीर्तितं ॥
चण्डाल-शव-धूमादि
स्पृष्ट्वा स्नातां रजस्वलाम् ।
स्नानार्हस् तु यदा स्नायात्
स्नानं नैमित्तिकं हि तत् ॥
पुष्यस्नानादिकं यत् तु</description>
    </item>
    
    <item>
      <title>११ नैमित्तिकस्नानम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/11_naimittikasnAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/11_naimittikasnAnam/</guid>
      <description>अथ नैमित्तिकस्नानम्
तत्र मनुः ।
दिवाकीर्तिम् उदक्यां च पतितं सूतिकां तथा ।
शवं तत्स्पृष्टिनं चैव स्पृष्ट्वा स्नानेन शुद्ध्यति ॥
दिवाकीर्तिश् चण्डालः । उदक्या रजस्वला । स्नानेन सचेलेनेति शेषः,
शवस्पृष्टिम् अथोदक्यां सूतिकां पतितं तथा ।
स्पृष्ट्वा स्नानेन शुद्धः स्यात् सचेलेन न संशयः ॥
इत्य् अङ्गिरःस्मरणात् । तत्र तच्छब्देन दिवाकीर्त्यादिसवपर्यन्तानां ग्रहणं न शवमात्रस्य, तेषाम् अप्य् अशुचित्वेन शवतुल्यत्वाद् एकवाक्योपादानाच् च । न चात्रानन्तर्याच् छव एव तत्स्पृष्टिन्याय इति शङ्कनीयम्, अत आह गौतमः - &amp;ldquo;पतितचण्डालसूतिकोदक्याशवस्पृष्टितत्स्पृष्ट्यपस्पर्शने सचेलोदकोपस्पर्शनाच् छुद्ध्येत्&amp;rdquo; इति । अनेन पतितादिस्पृष्टिनम् आरभ्य तृतीयस्यापि सचेलं स्नानम् इत्य् उक्तं भवति । न चात्रापि पतिताद्युदक्यान्तानां शवस्पृष्टिना संबन्ध इति तत्रैव तत्स्पृष्टिन्याय इति शङ्कनीयम्, चण्डालादिष्व् अपि स्मृत्यन्तरे तत्स्पृष्टिन्यायाभिधानात् - &amp;ldquo;शवचण्डालपतितसूतिकोद्क्यातत्स्पृष्टिस्पर्शने स्नानम्&amp;rdquo; इति । संग्रहकारो ऽपि ।</description>
    </item>
    
    <item>
      <title>१२ काम्यस्नानानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/12_kAmyasnAnAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/12_kAmyasnAnAni/</guid>
      <description>अथ काम्यस्नानानि
तत्र पुलस्त्यः ।
पुष्ये च जन्मनक्षत्रे व्यतीपाते च वैधृतौ ।
अमायां च नदीस्नानं पुनात्य् आसप्तमं कुलम् ॥
रव्यङ्गारशनेर् वारे स्नानं कुर्वन्ति ये द्विजाः ।
व्याधिभिस् ते न पीड्यन्ते मृगैः केसरिणो यथा ॥
चैत्रकृष्णचतुर्दश्यां यः स्नायाच् छिवसंनिधौ ।
न प्रेतत्वम् अवाप्नोति गङ्गायां च विशेषतः ॥
भविष्यत्पुराणे ।
शिवलिङ्गसमीपे तु यत् तोयं पुरतः स्थितम् ।
शिवगङ्गेति तज्ज्ञेयं तत्र स्नात्वा दिवं व्रजेत् ॥
यमो ऽपि ।
कार्तिक्यां पुष्करे स्नातः सर्वपापैः प्रमुच्यते ।</description>
    </item>
    
    <item>
      <title>१३ माघस्नानविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/13_mAghasnAnavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/13_mAghasnAnavidhiH/</guid>
      <description>अथ माघस्नानविधिः
तत्र नारदीयपुराणम् ।
संप्राप्ते माघमासे तु तपस्विजनवल्लभे ।
क्रोशन्ति सर्ववारीणि समुद्गच्छति भास्करे ॥
पुनीमः सर्वपापानि त्रिविधानि न संशयः ।
ब्रह्मघ्नेनापि यानि स्युस् तीव्रकर्मकृतानि च ॥
देवैस् तेजः परिक्षिप्तं माघमासे जलेषु वै ।
अतः पवित्रं हि जलमशेषाघौघनाशनम् ॥
नड्वलेषु तु न स्नायात् कौप्ये भाण्डे स्थिते जले ।
न सुखाल् लभ्यते पुण्यं पुण्यं कृच्छ्रेण लभ्यते ॥
माघमासे वरारोहे शस्तं वै निम्नगाजलम् ।
स्नातो वह्निं न सेवेत अस्नातो वा कथंचन ॥</description>
    </item>
    
    <item>
      <title>१४ मलापकर्षणस्नान-विषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/14_malApakarShaNasnAna-viShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/14_malApakarShaNasnAna-viShayaH/</guid>
      <description>अथ मलापकर्षणस्नान-विषयाणि कानिचिद् वचनानि लिख्यन्ते
अत्र वृद्धमनुः ।
पक्षादौ च तवौ षष्ठ्यां रिक्तायां च तथा तिथौ ।
तैलेनाभ्यज्यमानस् तु धनायुर्भ्यां विहीयते ॥
हारितो ऽपि ।
पञ्चमीं दशमीं चैव पौर्णमासीं त्रयोदशीम् ।
एकादशीं तृतीयां च यस् तैलम् उपसेवते ॥
अभ्यङ्गस्पर्शनाद् वापि भक्षणाच् च तथैव च ।
उच्छीर्णा तस्य वृद्धिः स्याद् धनापत्यबलायुषाम् ॥
बोधायनो ऽपि ।
अष्टम्यां च चतुर्दश्यां दशम्यां च विशेषतः ।
शिरो ऽभ्यङ्गं वर्जयेत् तु पर्वसंधौ तथैव च ॥
गर्गो ऽपि ।</description>
    </item>
    
    <item>
      <title>१५ स्नाने तिथिप्रयुक्तनिषेधाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/15_snAne_tithiprayuktaniShedhAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/15_snAne_tithiprayuktaniShedhAH/</guid>
      <description>अथान्ये ऽपि तिथिप्रयुक्तनिषेधाः प्रदर्श्यन्ते
तत्र क्रतुः ।
षष्ठीं च सप्तमीं चैव नवमीं च त्रयोदशीम् ।
संक्रान्तौ रविवारे च स्नानम् आमलकैस् त्यजेत् ॥
योगयाज्ञवल्क्यो ऽपि ।
धात्रीफलैर् अमावास्या सप्तमीनवमीषु च ।
न स्नायात् तत्र हीयन्ते तेज आयुर् धनं सुताः ॥
धात्री आमलकी । मार्कण्डेयो ऽपि ।
सप्तम्यां न स्पृशेत् तैलं नीलवस्त्रं न धारयेत् ।
न चाप्य् आमलकैः स्नायान् न कुर्यात् कलहं नरः ॥
व्यासो ऽपि ।
षष्ठ्य् अष्टमी पञ्चदशी पक्षद्वयचतुर्दशी ।</description>
    </item>
    
    <item>
      <title>१६ क्रियास्नानम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/16_kriyAsnAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/16_kriyAsnAnam/</guid>
      <description>अथ क्रियास्नानम्
तत्र शङ्खः ।
क्रियास्नानं प्रवक्ष्यामि यथावद् विधिपूर्वकम् ।
मृद्भिर् अद्भिश् च कर्तव्यं शौचम् आदौ यथाविधि ॥
जले निमग्नस् तून्मज्ज्य उपस्पृश्य यथाविधि ।
तीर्थस्यावाहनं कुर्यात् तत् प्रवक्ष्याम्य् अतः परम् ॥
प्रपद्ये वरुणं देवम् अम्भसां पतिम् ऊर्जितम् ।
याचितं देहि मे तीर्थं सर्वपापापनुत्तये ॥
तीर्थम् आवाहयिष्यामि सर्वपापनिषूदनम् ।
सांनिध्यम् अस्मिन् स्वे तोये स्थीयतां मदनुग्रहात् ॥
रुद्रान् प्रपद्ये वरदान् सर्वान् अप्सुपदस् त्व् अहम् ।
सर्वान् अप्सुपदश् चैव प्रपद्ये वरुणस् त्व् इह ॥</description>
    </item>
    
    <item>
      <title>१७ स्नानार्हजलानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/17_snAnArhajalAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/17_snAnArhajalAni/</guid>
      <description>अथ स्नानार्हजलानि
तत्र मनुः ।
नदीषु देवखातेषु तटाकेषु सरःसु च ।
स्नानं समाचरेन् नित्यं गर्तप्रस्रवणेषु च ॥
देवखातं देवनिर्मितम्, न तु स्थावरकृत्त्रिमं जलम् । गर्तस् तु कात्यायनेन प्रदर्शितः ।
धनुःसहस्राण्य् अष्टौ तु गतिर् यासां न विद्यते ।
न ता नदीशब्दवहा गर्तास् ताः परिकीर्तिताः ॥
अनेनार्थान् नदीलक्षणम् अप्य् उक्तं भवति । पर्वतादेः स्तोकजलप्रवाहः प्रस्रवणम् । विष्णुपुराणे ऽपि ।
नदीनदतटाकेषु देवखातजलेषु च ।
नित्यं क्रियार्थं स्नायीत गिरिप्रसर्वणेषु च ॥
कूपेषूधृततोयेन स्नानं कुर्वीत वा भुवि ।</description>
    </item>
    
    <item>
      <title>१८ नदीरजोदोषनिर्णयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/18_nadIrajodoShanirNayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/18_nadIrajodoShanirNayaH/</guid>
      <description>अथ नदीरजोदोषनिर्णयः
अत्र योगयाज्ञवल्क्यः ।
यावन् नोदेति भगवान् दक्षिणाशाविभूषणः (?) ।
तावद् रेतोवहा नद्यो वर्जयित्वा तु जाह्नवीम् ॥
यावन् नोदेत्य् अगस्त्यस् तावन् नद्यो रेतोवहा रजस्वला इत्य् अर्थः । उदयो ऽपि तस्योदीच्यदेशे शरद्य् एव ज्योतिःशास्त्रे दर्शितः । एवं च वर्षाकाले रजस्वला इत्य् उक्तं भवति । अत एव कात्यायनः ।
संप्राप्ते श्रावणे मासे सर्वा नद्यो रजस्वलाः ।
तासु स्नानं न कुर्वीत वर्जयित्वा तु जाह्नवीम् ॥ इति ।
संप्राप्ते श्रावणे मासे यावन् मासद्वयम् इति शेषः । अत एव मार्कण्डेयः ।</description>
    </item>
    
    <item>
      <title>१९ तीर्थस्नानमन्त्राः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/19_tIrthasnAnamantrAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/19_tIrthasnAnamantrAH/</guid>
      <description>अथ प्रसङ्गात् तीर्थस्नानमन्त्राः प्रदर्श्यन्ते
विष्णुपादाब्जसंभूते गङ्गे त्रिपथगामिनि ।
धर्मप्रदेतिविख्याते पापं मे हर जाह्नवि ॥
श्रद्धया धर्मसंपन्ने श्रीमातर् देवि जाह्नवि ।
अमृतेनाम्बुना देवि भागीरथि पुनीहि माम् ॥
इति गङ्गास्नानमन्त्रः ।
करतोये सदानीरे सरिच्छ्रेष्टेतिविश्रुते ।
आप्लावयसि पौत्राणां पापं हर करोद्भवे ॥
इति करतोयास्नानमन्त्रः ।
गाधिराजसुते देवि विश्वामित्रमुनेः सुते ।
ऋचीकभार्ये सत्यार्ये पापं मे हर कौशिकि ॥
इति कौशिकीस्नानमन्त्रः ।
सह्यपादोद्भवे देवि श्रीशैलोत्सङ्गगामिनि ।
कृष्णवेणीति विख्याते सर्वपापप्रणाशिनि ॥
सह्यपादोद्भवा देवी कृष्णवेणीति विश्रुता ।</description>
    </item>
    
    <item>
      <title>२० गौणस्नानानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/20_gauNasnAnAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/20_gauNasnAnAni/</guid>
      <description>अथ गौणस्नानानि
तत्र गर्गः ।
दिव्यं वायव्यम् आग्नेयं ब्राह्मं सारस्वतं तथा ।
मानसं चेति विज्ञेयं गौणस्नानं तु षड्विधम् ॥
योगयाज्ञवल्क्यो ऽपि ।
मान्त्रं भौमं तथाग्नेयं वायव्यं दिव्यम् एव च ।
वारुणं मानसं चैव सप्त सानान्य् अनुक्रमात् ॥ इति ।
एतेषां लक्षणम् आह स एव ।
आपो हिष्ठादिभिर् मान्त्रं मृदालम्भश् च पार्थिवम् ।
आग्नेयं भस्मना स्नानं वायव्यं गोरजः स्मृतम् ॥
यत् तु सातपवर्षेण तत् स्नानं दिव्यम् उच्यते ।
वारुणं चावगहस् तु मानसं विष्णुचिन्तनम् ॥</description>
    </item>
    
    <item>
      <title>४८ माध्यन्दिनस्नानम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/snAnam/48_mAdhyandinasnAnam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/snAnam/48_mAdhyandinasnAnam/</guid>
      <description>ततो माध्यन्दिनस्नानम्
तत्र बोधायनः ।
ततो मध्याह्नसमये पुनः स्नानं समाचरेत् ।
सूर्यस्य चाप्य् उपस्थानं जपहोमादिकं ततः ॥
कूर्मपुराणे ।
ततो मध्याह्नसमये स्नानार्थं मृदम् आहरेत् ।
मध्याह्नसमये अष्टधा विभक्तस्याह्नः चतुर्थभागे । अत एव दक्षः ।
चतुर्थे ऽह्नस् तथा भागे स्नानार्थं मृदम् आहरेत् ।
तिलपुष्पकुशादीनि स्नानं चाकृत्त्रिमे जले ॥
वसिष्ठहारीताव् अपि ।
पवित्रपाणिर् एकाग्रः पार्श्वान् अनवलोकयन् ।
अरुग् दिवाचरेत् स्नानं मध्याह्नात् प्राग् विशेषतः ॥
अरुग् अरोगी । अनेनार्थान् न रोगी स्नायाद् इत्य् उक्तं भवति । उक्तं च व्यासेन ।</description>
    </item>
    
  </channel>
</rss>
