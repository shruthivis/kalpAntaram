<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;होमः on कल्पान्तरे विश्वासटिप्पन्यः</title>
    <link>https://vishvAsa.github.io/kalpAntaram/smRti-chandrikA/Text/Ahnikam/homaH/</link>
    <description>Recent content in &#43;होमः on कल्पान्तरे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/kalpAntaram/smRti-chandrikA/Text/Ahnikam/homaH/index.xml" rel="self" type="application/rss+xml" />
    <item>
      <title>३६ अग्निहोत्रमहिमा</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/36_agnihotramahimA/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/36_agnihotramahimA/</guid>
      <description>अथाग्निहोत्रमहिमा
तत्र प्रजापतिः ।
अग्निहोत्रफला वेदाः सषडङ्गपदक्रमाः ।
अग्निहोत्रसमो धर्मो न भूतो न भविष्यति ॥
हारीतो ऽपि ।
नाग्निहोत्रात् परो धर्मो नाग्निहोत्रात् परं तपः ।
नाग्निहोत्रात् परं श्रेयो नाग्निहोत्रात् परं यसः ॥
नाग्निहोत्रात् परा सिद्धिर् नाग्निहोत्रात् परा गतिः ।
नाग्निहोत्रात् परं स्नानं नाग्निहोत्रात् परं व्रतम् ॥
निर्द्वन्द्वा निर्मनस्का वा यम् उपायन् मनीषिणः ।
सो ऽयं सूक्ष्मो ऽग्नोहोत्रेषु गूढो ऽग्निर् इव दारुषु ॥
शुक्रियेषु रहस्येषु निषत्सूपनिषत्सु च ।
यं पठन्ति महात्मानः सो ऽग्निहोत्रे प्रकाशते ॥</description>
    </item>
    
    <item>
      <title>३७ अग्निहोत्रादि-कर्माणि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/37_agnihotrAdi-karmANi/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/37_agnihotrAdi-karmANi/</guid>
      <description>अथ कर्माणि
तत्र मनुः ।
वेदोदितं स्वकं कर्म नित्यं कुर्याद् अतन्द्रितः ।
तद् धि कुर्वन् यथाशक्ति प्राप्नोति परमां गतिम् ॥
एतत् स्मार्तस्यापि प्रदर्शनार्थम् । अत एव विष्णुः ।
श्रौतं स्मार्तं च यत् किंचिद् विधानं सर्वम् आदरात् ।
गृहे निवसता कार्यम् अन्यथा दोषम् ऋच्छति ॥
स्मार्तं गृह्योक्तम् औपासनादि । तद् वैवाहिकाग्नौ कार्यम् । तथा च याज्ञवल्क्यः ।
कर्म स्मार्तं विवहाग्नौ कुर्वीत प्रत्यहं गृही ।
दायकालाहृते वापि श्रौतं वैतानिकाग्निषु ॥
श्रौतम् अग्निहोत्रादि । वैतानिका गार्हपत्यादयः । गौतमो ऽपि - &amp;ldquo;भार्यादिर् अग्निर् दायादिर् वा तस्मिन् गृह्याणि&amp;rdquo; इति । दायं पितृधनम् । अत्र भार्यादित्वे दायादित्वे च यथा स्वगृह्यं व्यवस्था । एवं च यद् उक्तं गार्ग्येण,</description>
    </item>
    
    <item>
      <title>३८ यज्ञाधिकारिनिरूपणम्</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/38_yajnAdhikArinirUpaNam/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/38_yajnAdhikArinirUpaNam/</guid>
      <description>अधिकारिनिरूपणम्
उक्तान्य् आधानादीनि कर्माणि । अधुना तत्र तत्राधिकारी निरूप्यते । तत्र वसिष्ठः - &amp;ldquo;अलम् अग्न्याधेयाय नानाहितागिः स्याद् अलं च सोमाय नासोमयाजी&amp;rdquo; इति । अलं समर्थ इत्य् अर्थः। तच् च सामर्थ्यं याज्ञवल्क्येन दर्शितम् ।
त्रैवार्षिकाधिकान्नो यः स हि सोमं पिबेद् द्विजः ॥ इति ।
वर्षत्रयं यावद् भृत्यभरणपर्याप्तम् अन्नम् अधिकं वा यस्यास्ति स सोमं पिबेत् सोमेन यजेतेत्य् अर्थः । तथा च मनुः ।
यस्य त्रैवार्षिकं भक्तं पर्याप्तं भृत्यवृत्तये ।
अधिकं वापि विद्येत स सोमं पातुम् अर्हति ॥</description>
    </item>
    
    <item>
      <title>३९ होमविधिः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/39_homavidhiH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/39_homavidhiH/</guid>
      <description>अथ होमविधिः
तत्र दक्षः ।
संध्याकर्मावसाने तु स्वयंहोमो विधीयते ।
स्वयं होमफलं यत् स्यात् तद् अन्येन न लभ्यते ॥
किं तर्ह्य् अन्यहोमे फलम् इत्य् अपेक्षिते स एवाह ।
होमे यत् फलम् उद्दिष्टं जुह्वतः स्वयम् एव तु ।
हूयमाने तद् अन्येन फलम् अर्धं प्रपद्यते ॥ इति ।
अत्र कर्तृनियमम् आह शौनकः - &amp;ldquo;पाणिग्रहणाद् अविगृह्यं (?) परिचरेत् स्वयं पत्न्य् अपि वा पुत्रः कुमार्य् अन्तेवासी&amp;rdquo; इति । अन्तेवासी शिष्यः । दक्षो ऽपि ।</description>
    </item>
    
    <item>
      <title>४० औपवस्थ्यनियमाः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/40_aupavasthyaniyamAH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/40_aupavasthyaniyamAH/</guid>
      <description>**अथौपवस्थ्यनियमाः **
तत्र पुलस्त्यः ।
सकृत् पर्वणि सर्पींषि हविष्यं लघुभोजनम् ।
न सायं नोपवासः स्यात् तैलामिषविवर्जितम् ॥
अत्र विशेषम् आह आपस्तम्बः - &amp;ldquo;तृप्तिश् चान्नस्य । यच् चैनयोः प्रियं स्यात् तद् एतस्मिन्न् अहनि भुञ्जीयाताम्&amp;rdquo; इति । अत्र वर्यान्य् आह हारीतः - &amp;ldquo;माषमसूरमधुमांसपरान्नमैथुनानि व्रत्ये ऽहनि वर्जयेत्&amp;rdquo; इति । व्रत्याहम् अन्वाधानदिनम् । भरद्वाजो ऽपि ।
वर्जयेत् पर्वकालेषु स्त्रीतैलामिषभोजनम् ॥
साङ्ख्यायनो ऽपि ।
कलहं क्रीतविक्रीतं प्रहासं बहुभाषणम् ।
तौर्यत्रिकं वृथा शय्यां यक्ष्यमाणो विवर्जयेत् ॥</description>
    </item>
    
    <item>
      <title>४१ पुनराधाननिमित्तानि</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/41_punarAdhAnanimittAni/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/41_punarAdhAnanimittAni/</guid>
      <description>अथ पुनराधाननिमित्तानि
तत्र कात्यायनः ।
विहायाग्निं सभार्यश् चेत् सीमाम् उल्लङ्घ्य गच्छति ।
होमकालात्यये तस्य पुनर् आधानम् इष्यते ॥
शौनको ऽपि ।
अग्नाव् अनुगते यत्र होमकलद्वयं व्रजेत् ।
उभयोर् विप्रवासे वा लौकिकाग्निर् विधीयते ॥
प्रोषिते तु यदा पत्नी यदि ग्रामान्त्रं व्रजेत् ।
होमकाले तु संप्राप्ते न सा दोषेण युज्यते ॥
अथ तत्रैव वसति होमकालव्यतिक्रमः ।
लौकिको ऽग्निर् विधीयीत काठकश्रुतिदर्शनात् ॥
यजमानश् च पत्नी च उभौ प्रवसतो यदि ।
आ होमान् न निवर्तेतां पुनर् आधानम् अर्हति ॥</description>
    </item>
    
    <item>
      <title>४२ अग्न्याधेयविषयः</title>
      <link>https://vishvAsa.github.io/kalpAntaram/smRti-chandrikA/Text/Ahnikam/homaH/42_agnyAdheyaviShayaH/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/kalpAntaram/smRti-chandrikA/Text/Ahnikam/homaH/42_agnyAdheyaviShayaH/</guid>
      <description>अग्न्याधेयविषयम्
अथाग्निहोत्रप्रसङ्गाद् अन्यद् अप्य् अग्न्याधेयविषयं किंचिद् उच्यते । तत्र याज्ञवल्क्यः ।
दाहयित्वाग्निहोत्रेण स्त्रियं वृत्तवतीं पतिः ।
आहरेद् विधिवद् दारान् अग्नींश् चैवाविलम्बयन् ॥ इति ।
वृत्तवतीम् आचारवतीम् । सा च यदि सवर्णा । तथा च मनुः ।
एवंवृत्तां सवर्णां स्त्रीं द्विजातिः पूर्वमारिणीम् ।
दाहयेद् अग्निहोत्रेण यज्ञपात्रैस् च धर्मवित् ॥ इति ।
एवंवृत्ताम् उक्ताचाराम् । अनेनैकान्ततो ऽसवर्णाया अग्निहोत्रेण दहनं न निषिद्ध्यते किं तु सत्याम् एव सवर्णायां तस्या अधिकारासंभवात् । तथा च याज्ञवल्क्यः ।</description>
    </item>
    
  </channel>
</rss>
